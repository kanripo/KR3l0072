# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.614835
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB07n0625-007桯史-卷七.
<pb:KR3l0072_SBCK_007-1a>¶
桯史卷第七(五則)¶
　　　　　　　　　　相　臺　岳　珂¶
　　　　呉畏齋(獵)謝贄啓¶
開禧兵𨻶將開憂　國者慮其不終乙丑之元呉畏¶
齋自鄂　召過京口以先君湖湘之契先來訪余亟¶
送出南水門謝不敏既而留中爲大蓬未㡬遂以秘¶
撰帥荆復出閘西泝時北事巳章灼余念數路岀師¶
具有殷鑒雖上流運竒先王有遺規而今未必能且¶
是時招僞官遣妄諜亹亹多費實無益於事天下寒¶
心而謀　國者不之知也因草一啓代贄及之曰&KR0016;¶
<pb:KR3l0072_SBCK_007-1b>¶
虹過賀曽親謦欬之承倉䑕嘆斯尚墮塵埃之夣喜¶
拜重來之命試伸一得之愚竊以　宋受天命何啻¶
百庚申虜汙中原又閱一甲子自　崇觀撤藩籬之¶
蔽而　炎興紛和戰之謀誕謾敗事而選懦則有餘¶
浮躁大言而矝夸之亡實有志者以拘攣而廢無庸¶
者以積累而升牢籠易制之人才玩愒有爲之&KR0010;月¶
&KR0079;食者鄙亡秦當可進而失機骨狺而爭逆亮以難¶
從而求釁遂致蟠固狡兎之窟猶欲睥睨化龍之都¶
决䇿和親姑謂奉春之孰計卧薪自厲誰爲勾踐之¶
盛心金湯恐喝於豫圖玉帛聮翩於逺餽百年棄置¶
<pb:KR3l0072_SBCK_007-2a>¶
亦巳乆矣萬口和附以爲當然不特首足混於無别¶
而反使有加將見膏血困於常輸而未知所止有識¶
毎一寘念終夕爲之寒心今雖欲爲後乃益甚竊聞¶
九世之大議僅積三時之成䂓蹤跡張皇已同獸𨷖¶
議論噂&KR0689;堅闢狐疑徒欲快一决而僥前功詎曰計¶
萬全而爲後慮畎畒有懐於憂　國匭旌無路而陳¶
情敢忘末學之激𠂻試請丈人之静聽嘗觀古昔中¶
興之業或因東南全盛之基規模雖狹於未宏功業¶
亦随其所就孫氏北無淮而西無蜀距江尚固於周¶
防晉室内有㓂而外有戎渡水亦成於克捷彼皆未¶
<pb:KR3l0072_SBCK_007-2b>¶
盡有今日之所有我乃𩔖欲爲當時之不爲邊草未¶
揺紛紛抵掌塞塵一警惴惴奉頭㢮張以道固曰随¶
時勇怯任情料必至此未嘗有十年之生聚但聞以¶
千里而畏人惟昧於天下轉移之機所以成流俗衰¶
頽之弊願姑寘㝷常以破未識時之&KR0003;特欲舉一二¶
以釋妄乗𫝑之疑夫江淮爲唇齒之&KR0022;𨵿陜乃腹心¶
之地欲近守則不當固其内而舎其外欲逺攻則安¶
可即所後而忘所先况天險可守共守則險亦均地¶
利可据能据則利必倍此皆不易之常理具有巳行¶
之舊規襄陽𨵿中之喉兵易進而亦易退京師海内¶
<pb:KR3l0072_SBCK_007-3a>¶
之腹守可暫而不可常通秦蜀兩道之𫝑則兵力不¶
宜輕居陳梁四戰之郊則守備不必泥使靈旗再圖¶
北指詎不先出峴之師而　大駕一日東歸似難執¶
居汴之䇿蓋設嶮象存於習坎而趨時患在於用常¶
誠由泗𪧐以下靈壁之師因登萊而濟海道之衆淮¶
西則出夀春而窺許境𨵿外則道大散而瞰雍郊是¶
謂正兵皆爲危道蓋河南雖可得而難於持乆舟師¶
雖可用而未爲全謀即平壤以制敵蹉跌則不支用¶
嶮道以出兵饋餉則難&KR0071;故顯忠卒成符離之&KR1518;而¶
至於潰李寳僅濟膠西之捷而不敢留水路貽明徹¶
<pb:KR3l0072_SBCK_007-3b>¶
之憂陸運制武侯之出非陳言之是襲亦啇監之可¶
稽&KR0002;夫運上流之竒此端繫大賢之責一軍下&KR0593;略¶
中原之𫝑已搖萬&KR0016;出頴昌京畿之地旋復南城分¶
徇而首尾互應朱僊進擊而手足猖披惟是時之舉¶
偶困於謗書而此日之功難言於覆簣苟盡得䇿豈¶
復至今自兩河而言則銅梁爲舊疆由九郡而論則¶
金坡爲限塞平州與三關異路而不豫計真兒戯哉¶
白溝僅一水累世而不敢踰亦幸安耳今欲爲能勝¶
而必不可勝固當審所圖而棄其難圖豈徒舎敗績¶
而趨成功庶不因空名而受實禍　宣和之捷所以¶
<pb:KR3l0072_SBCK_007-4a>¶
胎　靖康之變　隆興之戰所以成　乾道之盟惟¶
思之逺而慮之深庶功可成而憂可弭大姑少置小¶
亦未安招𢹂固上䇿而納歸正乃自困之資用間誠¶
至謀而遣妄諜乃無益之費僞官換授是當誅而蒙¶
賞厚貲輕𢌿是以實而易虚雖至愚猶且知其非豈¶
在上顧甘循其弊許移治者是許其棄地令擇利者¶
是令其退師徒使全家保妻子之臣用以藉口竊爵¶
禄之寵邊城保鄣以廟堂使闕而不免於屢遷戎閫¶
事機以主帥豢安而常淹於難逹偃然以承平文飾¶
之體巍乎居要境藩維之權塞下之粟反内徙以自¶
<pb:KR3l0072_SBCK_007-4b>¶
虚軍中之弊猶日朘而不止&KR0010;市駿而不能償耗誰¶
興開元監牧之謀日計漕而未足饋軍孰啓神爵屯¶
田之䇿民兵文具禁籍虚貟柰何欲興不世之儁功¶
尚爾未革易知之𪧐弊此特言其梗槩&KR0004;未効於㳙¶
埃巳不勝賈生痛哭之&KR0059;矧欲致臧宫鳴劔之議試¶
捈悶悶母謂平平恭惟某官以世大儒𦔳國正論貫¶
兼資於文武視一節於險夷歸自乗軺公議浩然而¶
歸重𢌿之顓閫天心昭&KR0002;以可知　上方勤西顧之¶
憂公特任北門之&KR0009;風露三神之頂洊爾褰裳旌旗¶
千&KR0016;之來跫然望履聳列城之觀望屹外閫之蕃宣¶
<pb:KR3l0072_SBCK_007-5a>¶
當盡逺猷庶銷過計某辱知最渥因事有言屢矣蹉¶
跎雖粗有少年之志斐然狂簡得毋貽小子之&KR0339;或¶
可執鞭願供磨盾其諸軟熟之貢徒致髙明之煩嗣¶
聽䇿勲别當脩贄畏齋在丹陽舘一覽輙喜親作數¶
語謝曰抗身名以衛社稷乆沉射虎之威䟽王爵以¶
大門閭將表食牛之氣有來相過允荷不忘監倉學士¶
風烈承宗詞葉振俗喜北平之有後幸郎君之克家¶
&KR0067;氏卑官王孫令器必有表薦以發忠嘉至於陳&KR0105;¶
之甚髙與夫期待之太過此則諸君子之責而非一¶
郡守之憂某行官[沔-丏+丐]鄂之間即有兵民之&KR0009;當呼老¶
<pb:KR3l0072_SBCK_007-5b>¶
校退卒問先烈之宏規將與羣公貴人誦故侯之名¶
緒叙謝之意匆草莫殫於是一得之謀頗徹於諸公¶
間矣又一年稍稍如言宇文顧齋聞之從章以&KR0004;録¶
本去㑹除次對謬以充自代薦且有志識不羣之褒¶
&KR0004;未相識也故余投謝駢儷有曰&KR0004;不求於識面亶¶
自得於知心蓋指此它日又特剡亟稱之于廟堂余¶
迄不知所䝉近繙故笈偶見存本因悼殄瘁潸然出¶
涕書之以志余之愧於知巳者焉¶
　　　　楚齊僣𠕋¶
靖康元年金人䧟　京師明年太宰張&KR0022;昌僣帝位¶
<pb:KR3l0072_SBCK_007-6a>¶
是&KR0010;&KR0022;昌伏誅又三年盡䧟中原地殿中侍御史劉¶
豫復僣帝位九年豫就執北去余嘗得其二𠕋文乃¶
刪其吠堯者而剟録之&KR0022;昌之𠕋曰維天㑹五年&KR0010;¶
次丁未二月辛亥朔二十有一日辛巳皇帝&KR0002;曰朕¶
惟我太祖武元皇帝肇建區夏務安元元肆朕纂承¶
不敢荒怠夙夜兢兢思與萬國格于治粤惟有　宋¶
寔乃通鄰貢&KR0010;幣以交懽馳星軺而講好期於萬世¶
永保無窮蓋我有大造于宋也不圖變誓渝盟以怨¶
報徳開端招禍反義爲仇今者國既乏主民冝混同¶
然念厥功誠非貪圡遂命帥府與衆推賢僉曰太宰¶
<pb:KR3l0072_SBCK_007-6b>¶
張&KR0022;昌天毓䟽通神資睿哲處位著忠良之譽居家¶
聞孝友之名實天命之有歸仍人情之所徯擇其賢¶
者非子而誰是用遣使備禮以璽紱寳𠕋命爾爲皇¶
帝以援斯民國號大楚都于金陵自黄河以外除西¶
夏封圻疆場仍舊世輔王室永爲藩臣貢禮時修勿¶
疑於述職問音歳至無緩於披誠於戯天生蒸民不¶
能自治故立君以臨之君不能獨理故設官以教之¶
乃知民非后不治后非賢不守其有位者可不謹歟¶
子懋乃徳嘉乃丕績日敬一日雖休勿休欽哉其聽¶
朕命豫之𠕋曰維天㑹八年歳次庚戌七月辛丑朔¶
<pb:KR3l0072_SBCK_007-7a>¶
二十有七日丁卯皇帝&KR0002;曰朕公於御物不以天下¶
爲已&KR0059;職在牧民廼知王者爲通器威罰既巳殄罪¶
位號冝乎授能廼者有遼運屬㒹危數窮否塞𫉬罪¶
上帝流毒下民太祖武元皇帝杖黄龯而拯&KR0058;元麾¶
白旄而誓師旅妖氣既殄區宇大寜爰有　宋人來¶
從海道願輸&KR0010;幣祈復漢疆太祖方務善鄰即從來¶
議重念斯民乆罹塗炭未𫉬昭蘇不委仁賢孰能保¶
定咨爾劉豫夙擅直言之譽素懐濟世之才居于亂¶
&KR0022;生不偶丗百里雖智亦奚&KR0024;於虞亡三仁至髙或¶
顯從於周仕當姦賊擾攘之際正愚氓去就之間舉¶
<pb:KR3l0072_SBCK_007-7b>¶
郡來王&KR0108;然獨㫁逮乎歴試厥勲克成夫委之安撫¶
教化行任之尹牧獄訟理付之緫戎盗賊息專之節¶
制郡國清况有定衰救亂之謀必挾拯變扶危之䇿¶
使民無事則櫜弓力穡有役則釋耒荷戈罷無名之¶
征&KR0162;不急之務徴𨼆逸舉孝廉振紀綱修制度省刑¶
罰而去煩酷發倉&KR0338;而息螽螟神人以和上下恊&KR0063;¶
比下明詔詢考輿情列郡同辭一心仰在冝即歸仁¶
之地以昭建業之元是用遣西京留守髙慶裔副使¶
禮部侍郎知制誥韓昉備禮以璽紱寳𠕋命爾爲皇¶
帝國號大齊都于大名歳修子禮永貢䖍誠𢌿爾封¶
<pb:KR3l0072_SBCK_007-8a>¶
疆並從楚舊更湏安集自相攸居爾其上體天心下¶
從人欲忠以藩王室信以保&KR0022;圻惟天難諶惟命靡¶
常謹厥徳保厥位爾其勉哉勿忽朕命玉𠕋皆以六¶
十六方爲制每方字兩行以金書之於虖犬羊亂華¶
㒹倒冠履一至於此讀此者得不起魯仲連之愧乎¶
　　　　優伶詼語¶
秦檜以　紹興十五年四月丙子朔賜第望僊橋丁¶
丑賜銀絹萬匹兩錢千萬綵千縑有詔就第賜燕假¶
以教坊優伶宰執咸與中席優長誦致語退有參軍¶
者前褒檜功徳一伶以荷葉交𠋣從之詼語雜至賔¶
<pb:KR3l0072_SBCK_007-8b>¶
歡既洽參軍方拱揖謝將就𠋣忽墜其幞頭乃緫髮¶
爲髻如行伍之巾後有大巾鐶爲𩀱疊勝伶指而問¶
曰此何鐶曰二勝鐶遽以朴擊其首曰爾但坐太師¶
交𠋣請取銀絹例物此鐶掉腦後可也一坐失色檜¶
怒明日下伶於獄有死者於是語禁始益䌓芮燁令¶
袊等吻禍蓋其末流焉¶
　　　　嘉禾篇¶
張丞相(啇英)媚事　紹聖共倡紹述　崇寜二年遂¶
爲尚書左丞㑹與蔡元長異論中執法石(豫)殿中御¶
史朱(紱)余(深)以風㫖將劾奏之而無以爲&KR0003;或言其¶
<pb:KR3l0072_SBCK_007-9a>¶
在元祐中嘗著嘉禾篇擬司馬文正於周公且爲¶
開封府推當其薨時代府尹爲酹𥙊文有褒頌功德¶
語因請正其罰有　詔張啇英秉國政機論議反覆¶
加之自取榮進貪冒希求　元祐之&KR0004;詆訾先烈臺¶
憲交章豈容在列可特落職依前通議大夫知毫州¶
余家舊有石刻正其所謂嘉禾篇者文既爾雅論亦¶
醇正惜乎其好徳之不終也因録之以表其&KR0004;終焉¶
篇之言曰維　元祐丁&KR0407;十月定襄守臣得禾異畒同¶
頴部使者臣張啇英作嘉禾　神宗既登&KR1839;嗣皇帝¶
冲㓜中外震懼罔知　社稷攸託惟太母晦聖徳于¶
<pb:KR3l0072_SBCK_007-9b>¶
深宫五十有四年克莊克明克仁克簡肆&KR0574;顧命保¶
佑　神孫以緫大政既臨延和乃告于侍臣曰嗚呼¶
先皇帝聦明文武宏規偉圖軼于古先丕惟曰禹貢¶
九州之域乆封裔壤塪于殊俗豺狼野心終不可豢¶
序弗底平時以憂貽于我後昆廼備材力廼督事功¶
務除大害不恤小怨今既墜厥志罹家多艱其弛利¶
源與民共之所不欲一切蠲罷庶事肇革衆志未孚¶
新故相刑愛惡相反議論乗𨻶紛綸互建疑生于弗¶
親忿生于弗勝其睽成仇其合成黨&KR0313;庭睢盱震于¶
視聽惟　聖母燭以純静㫁以不惑去留用捨不歸¶
<pb:KR3l0072_SBCK_007-10a>¶
于偏歸于是越三載羣慝斯嘉羣乖斯和羣異斯同¶
馨聞于上帝風雨時&KR0002;英華豐美&KR0013;于草木發珍祥¶
于兹嘉禾厥本惟三厥壠惟五厥穗惟一臣聞曰在¶
昔成王冲㓜周公居攝近則召公不恱逺則四國流¶
言成王灼知忠邪之情誅伐䜛慝卒以天下聽於周¶
公時則唐叔得禾異畒同頴以獻推古驗今跡雖不¶
同理或胥近臣啇英敢拜手稽首旅天之命曰嗚呼¶
先民有言衆賢和於朝萬物和於野和氣致祥乖氣¶
致異治平之時君臣罔不咸有一徳在虞舜時百僚¶
師師在文王時多士濟濟降及幽王小人在位君子¶
<pb:KR3l0072_SBCK_007-10b>¶
在野其詩曰潝潝訿訿又曰噂&KR0689;背憎嗚呼卿士庶¶
尹敬之哉曲直之辨是非之判罔或不異如禾之本¶
終以合潁利害之當予奪之中罔或不同如禾之穎¶
非離于本無有作同害于而公臣呉安操臣李昭叙¶
等立石余又嘗求其開封𥙊文而觀之頌之極摯者¶
亦特曰公在　熈寜謫居洛京十有五年資治書成¶
帝維寵嘉以子登&KR0801;方渇起居而　帝在天　太母¶
垂簾保祐　神孫疇咨在庭屬以宗社介特眞淳無¶
易公者公來秉鈞乆詘而伸五害變法十科取人孰¶
敢弗良孰敢弗正有傾其議必以死爭日月徂征思¶
<pb:KR3l0072_SBCK_007-11a>¶
速用成心勦形瘵胡衛餘生嘉謀嘉猷百未有告訃¶
音夜奏九重震悼爵惟太師開國于温莫惠我民門¶
巷煩寃廼命貳卿葬其先原公殮具資一給于官悠¶
悠蒼天從古聖賢損益盛衰與時屢遷功虧于簣志¶
奪于年古也如斯豈公獨然巳矣温公夫何憾焉如¶
此而已雖違時論亦非大溢美者蓋五害等字乃當¶
時之所深諱是以亟黜而不留也張之立朝其&KR0004;議¶
論具是曁　哲宗親政首爲諌官乃指吕汲公范淳¶
夫輩爲大姦而以司馬文正文忠烈爲&KR0018;國甚者至¶
以　宣仁比吕武殊視此文爲不同反覆之言　聖¶
<pb:KR3l0072_SBCK_007-11b>¶
謨其得之矣其後入黨籍&KR0077;反成濫寘　大觀爰立¶
本以其能與蔡立異而用之亦不能乆也　欽皇嗣¶
服㑹時相主其人贈以太保與范司馬二文正並命¶
天下莫不疑之王稱作東都事略載張罷左丞以言¶
蔡京姦邪有自爲相國志在逢　君等語臺臣以爲¶
非所冝言而謫之考之史諜蓋專坐此篇稱書誤甚¶
當因其異同之迹而遂從傳疑其實非也¶
　　　　朝士留刺¶
秦檜爲相乆擅威福士大夫一言合意立取顯美至¶
以選階一二年爲執政人懐速化之望故仕於　朝¶
<pb:KR3l0072_SBCK_007-12a>¶
者多不肯求外遷重内輕外之弊頗見於時有王仲¶
荀者以滑稽㳺公卿間一日坐于秦府賔次朝士雲¶
集待見稍乆仲荀在隅席輒前白曰今日公相未出¶
堂衆官乆俟某有一小話願資醒困衆知其善謔爭¶
竦聽之乃抗聲曰昔有一朝士出謁未歸有客投刺¶
于門閽者告之以某官不在留門狀俟歸呈禀客忽¶
勃然發怒叱閽曰汝何敢爾凡人之死者乃稱不在¶
我與某官厚故來相見某官獨無諱忌乎而敢以此¶
言目之耶我必竢其來面白以治汝罪閽拱謝曰小¶
人誠不曉諱忌願官人寛之但今朝士留謁者例告¶
<pb:KR3l0072_SBCK_007-12b>¶
以如此&KR0002;以爲不可當復作何語以謝客客曰汝官¶
既出謁未回第云某官出去可也閽愀然蹙頞曰我¶
官人寜死&KR0077;是諱出去二字滿坐皆大𥬇仲荀出入¶
秦門預䙝客老歸建康以死談辭多風可雋味秦雖¶
煽語禍獨優容之蓋亦一吻流也¶
桯史卷第七¶
