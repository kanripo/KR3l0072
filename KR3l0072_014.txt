# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.915197
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB07n0625-014桯史-卷十四.
<pb:KR3l0072_SBCK_014-1a>¶
桯史卷第十四(五則)¶
　　　　　　　　　　相　臺　岳　珂¶
　　　　陳了翁始末¶
陳了翁在　徽祖朝名重一時爲右司貟外&KR0048;曽文¶
肅敬之欲引以附已屢薦于　上使人諭意以將大¶
用之了翁謂其子(正彚)曰吾與丞相議多不合今乃¶
欲以官相餌吾有一書將遺之汝爲我書且曰郊恩¶
不逺恐失汝官柰何正彚再拜願得書了翁喜明日¶
持以見文肅于都堂適與左司朱(彦)㑹待于賔次朱¶
借讀其書動色旣見文肅果大怒嘻&KR0015;謂曰此書它¶
<pb:KR3l0072_SBCK_014-1b>¶
　人得之必怒布則不然雖十書不較也了翁退即録¶
　所上文肅書及日録辨國用須知以狀申三省曰昨¶
　詣尚書省投書䝉中書相公面諭其詳謂瓘所論爲¶
　元祐淺見單聞之&KR0003;兼言天下未嘗乏才雖有十書¶
　布亦不動瓘不逹大體觸忤大臣除具申御史臺乞¶
　賜彈劾外伏乞敷奏早行竄黜遂出知泰州鄒道郷¶
　在西掖救之不從　上臨朝謂文肅曰瓘如此報恩¶
　地耶又曰卿一向引瓘又欲除左右史　朕道不中¶
　議論偏今日如何文肅愧謝&KR0004;議竄徙韓文定爲首¶
　台陸農師在政地救之曰瓘言誠過當&KR0002;責之則更¶
<pb:KR3l0072_SBCK_014-2a>¶
以此得名曽布必能容之也謫乃薄余謂前輩名節¶
之重身蹈危機不復小顧申省公牘百載而下讀之¶
凛凛有生氣余丱角時先夫人教誦古今奏議謂足¶
壮它日氣節此書與焉今尚憶其全文曰壦聞之古¶
賢未嘗無過周公孔子顔淵皆有過也子路聞過則¶
喜所以爲聖賢之徒成湯改過不吝所以爲百丗之¶
師故曰過而能改善莫大焉匹夫改過善在一身大¶
臣改過福及天下閤下徳隆功大四海之内所賛頌¶
然謂閤下無過則不可尊&KR0059;史而壓宗廟縁邊費而¶
壞先政此二者閤下之過也違　神考之志壞　神¶
<pb:KR3l0072_SBCK_014-2b>¶
考之事在此二者天下所共知而　聖主不得聞其¶
&KR0003;䝉蔽之患孰大於此瓘之所撰日録辨一篇已進¶
之於　上閤下試一讀之則所謂尊&KR0059;史而壓宗廟¶
者可見矣瓘去年所論陜西河東事未盡詳悉近守¶
無爲奉行朝廷詔敕乃知天下根本之財皆已運於¶
西邊比縁都司職事看詳内降劄子因述其事名曰¶
國用須知亦已進之於　上閤下試讀之則所謂縁¶
邊費而壞先政者可見矣　主上修繼述之效閤下¶
乃違志壞事以爲繼述自今日已往其効漸見所以¶
誤吾　君者不亦大乎効之速者&KR0057;在於邊費　熈¶
<pb:KR3l0072_SBCK_014-3a>¶
寜條例司之所講元豐右曹之所守舉朝公卿無如¶
閤下最知其本末今閤下獨擅政柄首壞先烈彌縫¶
壅蔽人未敢議它日　主上因此兩事以繼述之事¶
問於閤下閤下將何以爲對當此之時閤下雖有腹¶
心之&KR0135;恐亦不得髙枕而卧也且邊事之費外則帥¶
臣内則宰相帥臣知一方之事而巳雖竭府庫之財¶
而傾之不可責也至於宰相之任則異乎此矣豈可¶
以知天下匱竭而恬不恤匱竭困壞先政因務蔽䝉¶
閤下欲辤其過可乎瓘比縁禀事聞閤下之言指尚¶
書省爲道揆之地瓘謂閤下此言失矣三省長官宜¶
<pb:KR3l0072_SBCK_014-3b>¶
守法而巳&KR0002;夫道揆天子三公之事豈太宰之所得¶
預乎兩年日食之變皆在正陽之月此乃臣道大彊¶
之&KR0063;亦閤下之所當畏也宜守而揆豈抑畏之謂乎¶
周官曰居寵思危今天下旱蝗方數千里天變屢作¶
人心憂懼邊費壞敗國用耗竭而閤下方且以爲得¶
道揆之體可謂居寵而不思危矣閤下於瓘有薦進¶
之恩瓘不敢&KR0018;是以論吉凶之理獻先甲之言冀有¶
&KR0024;於閤下&KR0002;閤下不察其心拒而不受則今日之言¶
謂之&KR0018;恩可也&KR0018;與不&KR0018;在瓘察與不察在閤下事¶
君之位無髙下各行其志孰得而奪之乎瓘去年九¶
<pb:KR3l0072_SBCK_014-4a>¶
月三日上封章皆乞奏知　東朝所以尊人主而¶
抑外家也　欽聖未見察則瓘&KR0013;貶黜後來慈意開¶
悟則瓘得牽復　人主察&KR0012;臣之盡忠　欽聖知忠¶
言之有&KR0024;　毋慈　子孝　主聖臣直此　國家兩¶
全之道廟社無疆之福也今　欽聖納忠之羙未白¶
於天下而諌官不二之心得罪於廟堂脅持之風甚¶
於去&KR0010;乖離之論唱自大臣所以厚欽慈者果在此¶
乎瓘前日辤都司之命而閤下未許其去者閤下必¶
有以處瓘矣此士大夫之所共諭也　主上念　欽¶
聖納忠之意察&KR0012;臣不二之心奬眷之恩至深至厚¶
<pb:KR3l0072_SBCK_014-4b>¶
　瓘欲擇死所以圖報效無&KR0018;於人主無愧於外家¶
　一身之安危豈睱恤哉然則今日之言安知不見察¶
　於閤下也閤下深思而已瓘不敢供要職重取煩言¶
　又不忍嘿嘿而去惟閤下留聽幸甚前書尊堯集表¶
　蓋與此互見始末讋䛕立懦不厭屢書也正彚是似¶
　益可嘉後竟坐罪流削坎&KR0452;不自悔云¶
　　　　　八陣圖詩¶
　瞿唐灔澦天下至嶮毎春夏漲潦砂磧巨石如屋者¶
　皆一夕隨波去獨諸葛武侯八陣圖巋然歴千古獨¶
　存識者謂其有神護　紹興中蜀士有喻汝礪者持¶
<pb:KR3l0072_SBCK_014-5a>¶
憲節來治于夔趣召過郡與䕫帥宴江上謂是圖源¶
委風后表而詩之自爲序曰䕫帥任子野以人日置¶
酒江瀕觀武侯八陣圖諸公皆云八陣自武侯始捫¶
䣛先生獨謂不然乃作古風示之庶㡬諸公知八陣¶
之所由起其詩曰魚復江邊春事起萬&KR0039;紅旗颺清¶
泚主人元是劉夢得載酒娛賔水光裏酒䦨放脚歩¶
沙磧細石作行相靡迤卧龍起佐赤龍子天地風雲¶
入鞭箠蛇盤虎翼飛鳥翔四正四竒公所壘當時二¶
十四萬師開門闔門隨臂指幾回嚇殺生仲逹往往¶
宵遁常&KR0016;豕海中僊人丈二履相與往來迃玉趾&KR0015;¶
<pb:KR3l0072_SBCK_014-5b>¶
云此公大肚皮龍拏虎擲堆&KR0336;胃江頭風波幾劘蕩¶
㫁岸奔峯俱披靡陽侯鏖戰三峽怒秪此細石吹不¶
起晉大司馬宣武公常山之蛇中首尾幙中矹矹何¶
物客未有一客能解此千年獨有老竒癲見之斂&KR0209;¶
三嘆喟頗知此法自元女細與諸公剖根柢君不見¶
風后英謀儘竒詭龕定&KR0214;&KR0057;等蜉蟻漢大將軍親閱¶
試四夷聞風皆禠氣馬&KR0173;三千相角掎西羗茸茸落¶
牙觜而公於此出新意蓋丗功名無第二不知何處¶
著&KR0031;手建立乃與天地比河圖洛書亦如此堂堂孔¶
明今未死我門生人如死人老了不作一件事却&KR0013;¶
<pb:KR3l0072_SBCK_014-6a>¶
猕猴坐御床孰眎天王出居汜旣不能蹠穿&KR0176;&KR0064;秦¶
玉庭放聲七日&KR0152;不已又不能斷脰决腹死社稷滿¶
地淋漓流腦髓羡它安晉温太眞壯它覇越㑹稽蠡¶
八年嫪戀飽妻子灑涕東風&KR0079;生髀斑斑猶在杲卿¶
髮離離未落張巡齒愛惜微軀欲安用有臣如此難¶
準擬雖然愛國心尚在左角右角頗諳委二廣二矩¶
及二甄春秋所書晉所紀况迺東廂與洞當復有青¶
龍洎旬始&KR0075;&KR0075;陳法有如許智者舎是愚者蔽此圖¶
昔人之芻狗參以古法行以巳偏爲前距狄&KR0015;之制¶
勝於兹亮其豈尔朱十萬破百萬第顧方略何如耳¶
<pb:KR3l0072_SBCK_014-6b>¶
　　嗟我去國&KR0010;月老渺&KR0261;赤心馳玉扆可憐阿伾財女¶
　　子而我未刷&KR0022;家耻屬者買舟瀘川縣扣船欲泛吳¶
　　江水赤甲山前春雪深白帝城下扁舟艤胡爲於此¶
　　乆留滯細雨打篷愁不睡剽聞逆雛犯淮泗　陛下¶
　　自將誅陳豨六師如龍賊如䑕殺回屋瓦皆蜚墜距¶
　　&KR0112;直射六百歩虜尸蔽江一千里哀哉猕猴太癡絶¶
　　垂死尚持虞帝匕那知光武定中興要把中原痛&KR1057;¶
　　洗君不見　陛下神武如太宗萬全制陳將平戎&KR0029;¶
　　聞獻馘平江宫坐使四海開春容六騑還自江之東¶
　　光復舊京如轉蓬蜀花千枝萬枝紅輒莫取次隨東¶
<pb:KR3l0072_SBCK_014-7a>¶
風竒癲眼腦醉冬烘東向舞蹈壽廼翁醉醒聊作竹¶
枝曲乞與欵乃歌巴童喻三嵎人　靖康&KR0004;爲祠部¶
外&KR0048;僞楚之僣集議祕省簮弁恇慴喻獨捫其䣛曰¶
此豈易屈者哉即日掛冠去於是以捫&KR0176;自號有集¶
十四卷它詩文嶮恠挺絶皆稱是劉後溪光祖實序¶
之焉¶
　　　　開禧北征¶
開禧丙寅五月　王師北伐有　詔發鎮江緫司緡¶
錢七十萬犒淮東軍命官宣　旨軍前宣臺檄余往¶
時鏠旗罙入未有所底傳聞叵測人皆憚行文移峻¶
<pb:KR3l0072_SBCK_014-7b>¶
甚余不敢辤遂浮漕河而北次楚道北神登海舟以¶
入于淮天方暑夜碇中流海光接天星斗四垂回首¶
白雲之思惻然悽動至漣水城已焚蕩六軍皆露宿¶
獨餘軍學宣聖一殿巋然瓦礫中余謁宣參錢温父¶
廷玉方病卧一板門上在十哲之傍視像設皆左祍¶
相顧浩歎遂至金城海舟之行&KR0031;桅舞風舷幾入水¶
稍轉則反之未嘗正也歸復道洪澤&KR0027;山至盱泗招¶
撫郭倪招宴泗之凝雲樓樓据城而髙城不甓址以¶
石北望中原無龍斷焉樓之下爲㕔事後有屋三楹¶
榜曰金蘭堂方積笴充棟榜青牌金字乃一士人書¶
<pb:KR3l0072_SBCK_014-8a>¶
　　不知虜法何以不禁也郡治陋甚僅如江浙一監當¶
　　衙宇耳虜法簡便大抵如此聞之淮人云此乃　承¶
　　平遺規　南渡以後州郡事體始増侈旣渉淮迄事¶
　　歸而　王師失利潰兵蔽野下泣聲不忍聞皆傷痍¶
　　或無半體爲之潸然間有依余馬首以南然不可勝¶
　　救也是役也殿司兵素驕貫於炊玉不能茹糲食部¶
　　餫者復幸不折閱多雜沙土軍中急於無糧強而受¶
　　之人旦莫給飯二盂沃以炊湯多弃之道復&KR0018;重暑¶
　　行不堪其苦多相泣而就罄道旁逃屋皆是臭不可¶
　　近地多眢井亦或赴死其間毎憩馬一汲輒得文身¶
<pb:KR3l0072_SBCK_014-8b>¶
之皮浮于桶面間以井滿不可汲余暍甚不復能勺¶
徒勺酒烹雞而薦之旣還南徐官下以藴&KR0044;飲惡下¶
利幾三月乃甦余嘗以塗中所作詩篇爲録曰北征¶
多寓見其間特不詳所歴暇日回思少年氣銳直前¶
不懾者爲之心折因書梗㮣以起髀肉之悲¶
　　　　泗州塔院¶
余至泗親至僧伽塔下中爲大殿兩旁皆荆榛瓦礫¶
之區塔院在東廂無塔而有院後以上石甃洞作兩¶
門中爲巖穴設五百&KR0063;眞像大小不等或塑或刻皆¶
左其祍余以先妣素敬釋氏奉其一于笈中以歸殿¶
<pb:KR3l0072_SBCK_014-9a>¶
上有十六柱其大皆尺有半八觚色黯淡如暈錦正¶
今和州土碼碯也和之産　紹興間始剖山得之不¶
知中原何時已有此前六條特異皆晶明如&KR0414;&KR0093;承¶
梁者二髙皆丈有六尺其左者色正紅透時暑日方¶
出&KR0046;柱而觀燁然晃明天下竒物也泗人爲余言唐¶
時張刺史建殿而髙麗有僧以六柱至航海入淮一¶
&KR0027;砆露立云舊有碑載其事今不存莫詰信否塔有¶
影前輩傳記雜書之余至之明日適見于城中民家¶
亟往觀焉信然泗固無塔而影儼然在地殊不可曉¶
或謂影之見爲不祥泗㝷蕩棄豈其&KR0063;歟殿柱聞郭¶
<pb:KR3l0072_SBCK_014-9b>¶
倪欲載以還維&KR0045;今不知何在¶
　　　　二將失律¶
王師始度淮李汝翼以&KR0016;帥郭倬以池田俊邁以濠¶
分三軍並趨符離環而圍之虜守實欲迎降忠義敢¶
死已肉薄而登矣我軍反嫉其功自下射之顚陴者¶
曰是一家人猶爾我輩何以脫於戮始復爲備符離¶
一尉游徼于外不得歸城外十里間有叢木尉兵依¶
焉我之餉軍者輦過其下招司不夙計征丁于市人¶
皆無衛部運官吏多道匿無與俱者尉鳴鼓餉者盡¶
弃而奔則出于本間聚而焚之已輒歸三將無覺者¶
<pb:KR3l0072_SBCK_014-10a>¶
但怪糧不時至居數日而士不㸑矣&KR0004;取泗無攻具¶
夜發盱眙染肆之竿&KR0002;寺廟之刹爲長梯以登泗本¶
土堙又無禦者幸而捷忠義與軍士已爭功而譁及¶
是復不&KR0157;寸木徃居泗一月而後之宿宿聞有我師¶
以其帥府命先芟積清野待砲械無所取辦敢死又¶
巳前郤乃坐而仰髙&KR0366;手莫知所施汝翼之至也舎¶
于城南有方井之地夷坦不宿草軍吏喜其免於崇¶
薙也而營之㑹夜暑雨大作營乃故積水卑窪處草¶
以浸死元非可頓兵也平明帳中水巳數尺軍饑遂¶
先潰二軍不能攴皆掃營去改塗自蘄縣歸入城少¶
<pb:KR3l0072_SBCK_014-10b>¶
　憩而虜人坐其南門覆諸山下矣兵出方半縣門發¶
　屋者皆桀石以投人我軍機殱焉大酋僕撒孛董者¶
　使謂汝翼曰田俊邁守濠實誘我人而啓釁端執以¶
　歸我我全汝師汝翼不敢&KR0063;池之帥司提轄余永寜者¶
　聞之以告倬曰今事已爾何愛一夫而不脫萬衆之¶
　命乎倬憮然頷之永寜傳呼召俊邁計事至則&KR0460;下¶
　馬反接俊邁厲聲呼倬曰俊邁有罪太尉斬之可也¶
　柰何執以與虜倬回顧汝翼俱不言第目永寜使速¶
　行俊邁脫手自扼其喉卒復&KR1025;之俊邁有二馭者忘¶
　其名實在旁不能捄泣而逃虜旣得俊邁折箭爲誓¶
<pb:KR3l0072_SBCK_014-11a>¶
啓門以出二將猶勦其後&KR0016;免者不能半焉輕&KR0016;至¶
盱眙幕府自歸余時適至二將舎玻瓈泉猶傳呼&KR0045;¶
揚自&KR0002;倬蓋招撫倪之弟也意右之招余言頗自文¶
欲縶以歸于宣臺議旣定問余何以處余曰大義㓕¶
親正典刑以全門户上䇿也使它日　朝廷欲勿行¶
則失刑矣何以馭軍行之則失恩矣何以待招撫倪¶
勃然變乎色不終席而揖余以湯招幕有與余厚者¶
退而咎余言太峻余&KR0015;不答遂登舟以歸倬未行客¶
有獻計於倪者曰軍方敗事未宣也縶而歸之其聞¶
愈章遂庇弗遣余歸病中得邸狀汝翼倬俱薄謫湘¶
<pb:KR3l0072_SBCK_014-11b>¶
湖間意泯熄矣居亡何有　㫖命大理正喬夢符即¶
京口置獄推俊邁事皆莫測所以發旣乃聞余永寜¶
者適以事至宣司遇俊邁之馭執之呼&KR0072;丘樞訊焉¶
得其情以事已行不欲䆒第杖永寜脊黥流海島倬¶
之弟僎輕佻人也好大言聞永寜得罪而恕實不知¶
其事之出於倬妄謂不然以訴于平原平原謂之曰¶
乎反易耳第萬或一然國有常憲彼時何以爲君地¶
不如姑已僎固稱枉請直之喬遂來復追永寜于道¶
俱下吏左驗明甚九月獄具永寜磔死倬弃市從者¶
皆論極典汝翼以不出語得减死竄瓊州復劾其匿¶
<pb:KR3l0072_SBCK_014-12a>¶
　軍帑之罪籍其家貲俊邁家賜宅予官時倪猶帥揚¶
　上親灑宸翰慰安之龍舒守章以&KR0004;(升之)方待次居¶
　京口因至&KR0045;倪泣謂之曰岳監倉在否爲我謝之愧¶
　不及先知之明也至冬倪亦以怯懦罷遂謫南康¶
　嘉定更化與僎俱流嶺南貲産隨所在没入之僎蓋¶
　又儀眞䘮師之將也倬之罪不及汝翼倬嘗爲建康¶
　副帥在廬輕財勇往遷池不數旬即出兵於艱難中¶
　頗得士卒心方潰時不得已俱至蘄猶力戰獨以一¶
　諾罹禍汝翼嘗爲九江帥刻剥無藝軍士甚貧者日¶
　課屨一&KR0031;軍中號爲李草鞋其遷馬帥也船發琵琶¶
<pb:KR3l0072_SBCK_014-12b>¶
　　亭塗人咸詬而提擊之旣敗猶取馬司五萬緡歸其¶
　　家焚其籍倬死之後喬再入院鞠&KR0141;罪兼旬而竟僅¶
　　得不死人猶以爲幸也明年有自虜逃歸者云見俊¶
　　邁尚在虜蓋不殺或謂郭氏實倡言以自逭莫可致¶
　　詰倪倬僎皆棣杲果之諸子浩之孫丗將家寵利盈¶
　　溢進不知量隤其家聲云¶
　　桯史卷第十四¶
