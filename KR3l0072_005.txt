# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.530433
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB07n0625-005桯史-卷五.
<pb:KR3l0072_SBCK_005-1a>¶
桯史卷第五(十三則)¶
　　　　　　　　　　相　臺岳　珂¶
　　　　劉觀堂讀赦詩¶
紹興巳未金人歸我侵疆曲赦新復州縣　赦文曰¶
上穹開悔禍之期大金報許和之約割河南之境土¶
歸我輿圗戢宇内之干戈用全民命大酋兀术讀之¶
以謂不歸徳其國明年遂指爲釁以起兵復䧟而有¶
其地後二年和議成秦檜懼當制者之不能&KR0003;虜也¶
以孽子熺及其黨程克俊&KR0024;鼇故其文曰上穹悔禍¶
副生靈願治之心大國行仁遂子道事親之孝可謂¶
<pb:KR3l0072_SBCK_005-1b>¶
　　非常之盛事敢忘莫報之深㤙而况申遣使軺許(光宗/廟諱)¶
　　盟好來存殁者萬餘里慰契闊者十六年禮備送終天¶
　　啓　固陵之吉壤志伸就養日承　長樂之慈顔於¶
　　是郵傳至四方遺&KR0058;讀之有泣者蜀士劉望之作詩¶
　　曰一&KR0083;盟書換戰塵萬方呼舞却沾巾崇陵訪沈空¶
　　遺恨郢國憐懐尚有人収拾金繒煩廟筭安排鍾鼎¶
　　誦宗臣小儒何敢知機事終望　君王赦奉春時語¶
　　禁未大嚴無以爲風者望之有集自號觀堂它書多¶
　　謟秦所謂奉春竟不知指何人也¶
　　　　　　部胥増損文書¶
<pb:KR3l0072_SBCK_005-2a>¶
先君之客耿道夫(端仁)爲余言其婣張氏不欲名¶
淳熈間尉廣之増城有黠盗劉花五者聚黨剽掠官¶
司名捕累載弗𫉬一日有告在鄰邑之境民家者民¶
素豪枳𨵿環溪畜犬獰警吏莫敢闖其藩張欲躬捕¶
弓級陳某者奮而前曰是危道不煩親行我得三十¶
人饒取之使之往信𪧐而得鞫其橐侣凡十餘輩散¶
跡所往咸縶而來𧷢證具以告之縣於法應賞矣先¶
是張以它事忤令盗之至令訊爰書以實言府張以¶
非馬前捕不應令將論報張乃知之祈之椽史咸曰¶
案已具府視縣辭而已事且奏不容増府尹適知已¶
<pb:KR3l0072_SBCK_005-2b>¶
又祈之亦弗得自分絶望又一年秩滿買舟如京過¶
韶因謁憲臺坐謁次有它客縱譚一尉事適相𩔖漫¶
告之客曰是不可爲然於法情理兇虐嘗懸購者雖¶
非躬𫉬亦當免試或循資盍試請一公移儻可用張¶
方慮𨵿陞薦削不及格聞之大喜遂白之憲憲命以¶
成案録爲據付之至臨安果以&KR0004;筮無舉貟當入殘¶
零張良窘偶思有此據以示部胥胥視之色動曰匄¶
我一昔得與同曹議居二日來邀張至酒家劇飲中¶
席謂之曰君欲改秩乎張錯愕不敢謂然胥曰我不¶
與君劇君能信我事且立辦詰所以𥬇不答遂去明¶
<pb:KR3l0072_SBCK_005-3a>¶
日復至其邸張疑未泮出謀之道夫道夫曰胥好眩¶
詡志於得錢然亦有能了事者不可信亦不可郤盍¶
爲質而要其成張歸胥又來則曰君不深信我我請¶
母持錢去事成乃見歸許諾索緍二千酬酢竟日以¶
千緍成約張貸其半千道夫同緘識于覇東周氏兩¶
月不復來顧以爲妄相與深咎輕信徒取愒日忽夜¶
三鼓有扣門者乃胥焉喜見眉睫曰幸不辱命文書¶
衘䄂取觀之則名登于進卷矣張大駭旦質之左銓¶
良是三代爵里皆無譌又扣之省闥亦然以爲自天¶
而下然終莫測其繇也欣然𢌿謝貲又厚以饋而問¶
<pb:KR3l0072_SBCK_005-3b>¶
其故胥不肯泄曰君第汔事何庸知我旣而班見如¶
&KR0212;得宰福之永福去亦自閟不言惟道夫知之先君¶
爲侍左郎道夫在舘因宻訪其事蓋胥&KR0004;得憲司據¶
見所書功閥皆曰増城縣尉司弓級陳某𫉬若干盗¶
因不以告人夜致之家於每司字増其左畫曰同則¶
如格矣筆𫝑穠纎無少異同列不之覺徴案故府胥¶
亦隨而増之但時矯它曹夤縁之命促其行委曲遮¶
護徒以欲速告迄不下元處而賞遂行刻木輩舞文¶
顧賕謝乃其常蓋未有若此者以此知四選蠹積蓋¶
不可勝算司衡綜者可不謹哉¶
<pb:KR3l0072_SBCK_005-4a>¶
　　　　㸔命司¶
中都有談天者居於觀橋之東日設肆于門標之曰¶
㸔命司其術稍售其徒憎之曰司者有司之稱一妄¶
庸術乃以有司自命豈理也哉相與謀訟之一人起¶
曰是不難我能使之去旦日徙居其對衢亦易其標¶
曰㸔命西司過者多悟而𥬇其人愧赧亟撤不敢留¶
伎流角智軋敵乃有諭於不言者亦可謂巧矣書之¶
以資善謔¶
　　　　宣和服妖¶
宣和之季　京師士庶競以鵝黄爲腹圍謂之腰上¶
<pb:KR3l0072_SBCK_005-4b>¶
黄婦人便服不施衿紐束身短製謂之不製衿始自¶
宫掖未幾而通國皆服之明年　徽宗内禪稱　上¶
皇竟有青城之邀而金虜亂華卒於不能制也斯亦¶
服妖之比歟¶
　　　　安慶張㓂¶
兩淮自　開禧搶攘之後惟舒僅全　嘉定已已歳¶
洊饑潰兵張軍大煽亂始犯桐城掠寓公朱少卿(致)¶
(知)之家頗得民馬益合亡命兩夕而浸多遂鴟張闖¶
郡太守林(仲虎)棄城遁入自北門至于逵路號于&KR0022;¶
人曰凡吾之來將以爲父兄子弟非有掠&KR1025;之心也¶
<pb:KR3l0072_SBCK_005-5a>¶
謹無&KR0162;而居無棄而業無嬰我兵&KR0289;於是逃者稍稍¶
抱馬足乞生賊亦弗殺至譙門立馬視樓扁四顧曰¶
我射而中安字之首㸃則入不然舎去一發中之登¶
郡&KR0550;大發府庫以予民翕然爭趨惟尸胥魁一人曰¶
是舞文而虐吾民者相爲除之而已即日去屯潜山¶
營于眞源宫將大其所圖基以裒兵㑹有　詔池陽¶
兵千捕他盗偶遇之踵而登山賊不虞其至之速也¶
頗懼時官軍未知賊衆寡莫敢先入環而守之賊計¶
窮越山而跳縶道流而奪其巾衣僞爲迸逸者告于¶
官軍曰賊衆方盛冝少湏軍士不之疑皆&KR0208;使去巳¶
<pb:KR3l0072_SBCK_005-5b>¶
而幟矗木間馬嘶廡下鉦鼔刀斗鞺&KR1861;四發益信其¶
有人將謀于軍曰賊在内徒株守無益焚其宮是將¶
焉往是日風盛百燎並舉徒聞號嘑而竟莫有出者¶
宫旣蕩盡以爲賊亦灰矣亟奏功　朝廷&KR0004;聞仲虎¶
失守亟　詔池出兵&KR0071;得撲滅之報將第賞而張軍¶
大乃自望江劫二舟載所𫉬婦女浮江而下至建康¶
登層楼揮金自如一飲而費二十萬察姦者疑其爲¶
執訊得實乃知焚死者多縶留之黄冠也獄具肆于¶
市而尼前賞舟中多衣冠家人遞牒送其所居眞源¶
無孑遺其徒適有游方者歸旋理瓦礫爲復營計今¶
<pb:KR3l0072_SBCK_005-6a>¶
尚未完匹夫&KR0108;草莽凶歳常事然驟得一郡即市㤙¶
忍殺其志蓋不淺脫身煙熖智足周身卒以所嗜敗¶
此亦天網之不可逃者歟¶
　　　　陽山舒城¶
建炎航海之役張俊旣戰而棄鄞兀术入之即日集¶
賈舟募瀕海之漁者爲郷導將遂犯蹕而風濤稽天¶
盤薄不得進兀术怒躬命巨艘張颿徑前風益猛自¶
度不習舟楫桅舞舷側窘懼欲却而未脫諸口也遥¶
望大洋中隱隱一山顧問海師此何所對曰陽山兀¶
术&KR0099;然歎曰昔唐斥境極于隂山吾得至此足矣遂¶
<pb:KR3l0072_SBCK_005-6b>¶
下令反棹其日　御舟將如舘頭亦遏于風不爾幾¶
殆蓋天禠其魄而開　中興云龍舒在淮最殷冨虜¶
自亂華江浙無所不至獨不入其境說者謂其語忌¶
蓋以舒之比音爲輸也¶
　　　　宸奎堅忍字¶
光堯旣與　子　孝愛日隆每問安北宫間及治道¶
時　孝宗銳志大功新進逢意務爲可喜效毎落落¶
淳熈中　上益明習國家事老成郷用矣一日　躬¶
朝　徳壽從容醼玉音曰天下事不必乗快要在¶
堅忍終於有成而已　上再拜請書紳歸而大字揭¶
<pb:KR3l0072_SBCK_005-7a>¶
于　選徳殿壁辛丑&KR0010;將　廷䇿多士貢名者或請¶
時事于朝路間聞其語而不敢形於大對且慮於程¶
文不妥帖僅即其近佀爲主意或曰持守或曰要終¶
旣而　御集英臚唱宰執進讀獨有一卷子首曰天¶
下未嘗有難成之事人主不可無堅忍之心　上覽¶
而是之遂爲第一蓋　親擢也周伯兄常誦此事謂¶
凡文字明白痛快當如此余聞於其客劉逹夫¶
　　　　何處難忘酒¶
自唐白樂天始爲何處難忘酒詩其後詩人多傚之¶
獨近世王景文(質)所作雋放豪逸如其爲人余得其¶
<pb:KR3l0072_SBCK_005-7b>¶
四篇曰何處難忘酒蠻夷大不庭有心扶白日無力洗¶
滄溟豪傑將班白功名未汗青此時無一盞壯氣激¶
雷霆何處難忘酒姦邪大陸梁腐儒空有酈好漢揔¶
無張曹趙扶　開寶王徐賣　靖康此時無一盞淚¶
與海茫茫何處難忘酒英雄太屈蟠時違&KR0147;置畚運¶
至即登壇梁甫吟聲苦干將寶氣寒此時無一盞拍¶
碎石䦨干何處難忘酒生民太困窮百無一人飽十¶
有九家空人&KR0003;天方解時和&KR0010;自豐此時無一盞入¶
地訴英雄景文它文極多號雪齋集大略似是余又¶
讀王荆公臨川集亦有二篇其一篇特典重曰何處¶
<pb:KR3l0072_SBCK_005-8a>¶
難忘酒君臣㑹合時深堂拱堯舜宻席坐臯䕫和氣¶
襲萬物歡聲連四夷此時無一盞眞&KR0018;鹿鳴詩二公¶
同一題而喑嗚叱咤一轉於爼豆間便覺閑雅不侔¶
矣余嘗作一室環冩此詩恨不多見云¶
　　　　見一堂¶
孝宗朝尚書郎鹿(何)年四十餘一日上章乞致其事¶
上驚諭宰相使問其繇何對曰臣無他顧徳不稱位¶
欲稍矯世之不知分者耳遂以其語奏　上曰姑遂¶
其欲時何秩未貟郎詔特官一子凡在　朝者皆¶
詩而祖之何歸築堂扁曰見一蓋取人人盡道休官¶
<pb:KR3l0072_SBCK_005-8b>¶
去林下何嘗見一人之句而反之也何去　國時齒¶
髪壯不少衰居二年以微疾卒或較其積閥謂雖居¶
位猶未該延賞天道固有知云所官之子曰昌運余¶
在故府時昌運爲左帑嘗因至北𨵿送客呉勝之爲¶
余道其事今知連州¶
　　　　義騟傳¶
吾郷有義騟事甚竒余嘗爲作傳曰義騟者九江戍¶
校王成之鎧&KR0016;也成家世𨽻尺籍　開禧間虜大入¶
淮甸成以卒從戎四方山屢戰有功稍遷將&KR0049;&KR0016;方¶
淮民習安倉卒間虜至而逃畜孽滿野成徇地至花¶
<pb:KR3l0072_SBCK_005-9a>¶
靨見病騟焉疥而瘠骨如堵牆行遂水草歩且僵烏¶
鳶啄其上流血赭髀莫適爲主縶而得之㑹罷兵歸¶
飼以豐秣幾半年膚革僅完毛耏復生日寘之槽&KR0491;¶
愸愸然與羣馬不相顧時一出繫廡下顧景嘶鳴若¶
自慶其有所遇成亦未始異之牙治在城陬每旦與同¶
列之𨽻帳下者率夜漏未盡二刻&KR0016;而徃屏息庭槐¶
下執檛&KR0049;晨鴈鶩行立俟頥指盡午退以爲常馬或¶
䠞&KR1170;不任相通融爲假借一日有告馬病從成請騟¶
往始命鞍踶鳴人立左右驤拒不可制易十數健卒¶
莫能孰何乃以歸之成成曰安有是呼常馭羸卒持¶
<pb:KR3l0072_SBCK_005-9b>¶
　鞚來則帖耳馴服如平時振迅通衢磬控緩亟無少忤¶
　者自是惟成乗則受之他人則復弗受雖日浴于河¶
　羣馬皆禓而&KR0016;相望後先騟之馭者終莫敢竊睨其¶
　膺鬛稍前即噬齧之軍中咸指爲駑悍擯弗齒　嘉¶
　定庚午峒㓂李元礪盗弄潢池兵庚符下統府調兵¶
　三千人以往成與行﨑嶇山澤夷若方&KR0100;至吉之月¶
　餘㓂來犯龍泉柵成出&KR0366;𨷖四五合危敗之矣或以¶
　鈎出其腋及鞬而隊死焉官軍亟鳴鉦騟屹立不去¶
　躑躅徘徊悲鳴屍側賊將顧曰良馬也取之元礪有¶
　弟悍很恃埶每出掠率彊取十二三適見之色動曰¶
<pb:KR3l0072_SBCK_005-10a>¶
　　我欲之將不敢逆遂試之蹴踘進退折旋良愜即不¶
　　勝喜貯以上廐煑豆粟濯泉翦&KR0919;用金玉爲鎧華韀¶
　　沃續極其鮮明羣渠皆釃酒來賀輜重卒有爲賊掠¶
　　取者知之曰騟他日未當若是彼畜也而亦畏賊耶¶
　　竊恠之於是日游其騟於峒　間上下峻坂無不如¶
　　意恨得之晩思一快意馳騁而地多阻且不可得後¶
　　旬浹復犯永新柵官軍聞有㓂至披鹿角出迎擊鼓¶
　　聲始殷果乗騟以來騟識我軍旗幟亟馳賊覺有異¶
　　大呼勒挽不止則怒以鐡槊擊之胯盡傷騟不復顧¶
　　冐陣以入軍士識之者曰此王校之騟也是異服者¶
<pb:KR3l0072_SBCK_005-10b>¶
必其酋相與遂之執以下訊而得其實則縳以徇于¶
軍曰得元礪之弟矣譟而進賊軍大駭軍士勇躍争¶
奮遂敗之急羽露書以出竒𫉬醜聞檻送江右道¶
朝廷方患其跳梁日徯吉語聞而嘉之第賞有差衆¶
耻其功之出於馬也没騟之事騟之義遂不聞於時¶
居二日騟歸病傷不秣而死稗官氏曰孔子曰𩦸不¶
稱其力稱其徳也今視騟之事信然夫不苟受以爲¶
正報施以爲仁巽以用其權而决以致其功又卒不¶
失其義以死非徳其孰能稱之也彼仰秣而戀豆歴¶
跨下而不知耻因人而成事者雖有奔塵絶景之技¶
<pb:KR3l0072_SBCK_005-11a>¶
才不勝徳嫓之駑駘何足算乎余意君子之將有取¶
也而居是郷詳其事故私剟取著于篇¶
　　　　鳯凰弓¶
鄭華原(居中)在宥府和子美(詵)知雄州嘗以事詣¶
京師召與語而恱之遂薦於　徽&KR0221;敷奏明鬯大契¶
宸㫖進横階一等俾還任詵因上制勝彊逺弓式¶
詔施行之弓製實弩極輕利能破堅於三百歩外即¶
邉人所謂鳯凰弓者　紹興中韓蘄王(世忠)因之稍¶
加損益而爲之新名曰剋敵亦　詔起部通製至今¶
便焉洪文敏容齋三筆謂祖　熈寧神臂之規實不¶
<pb:KR3l0072_SBCK_005-11b>¶
然也詵知兵嘗沮伐燕之議以及於責北事之作未¶
及用以死蓋兩河名將云¶
　　　　大小寒¶
韓平原在　慶元&KR0004;其弟仰胄爲知閤門事頗與宻¶
議時人謂之大小韓求捷徑者爭趨之一日　内燕¶
優人有爲衣冠到選者自叙履歴材藝應得美官而¶
留滯銓曹自春徂冬未有所擬方徘徊浩歎又爲日¶
者弊帽持扇過其旁遂邀使談庚甲問以得禄之期¶
日者厲聲曰君命甚髙但於五星局中財帛宫若有¶
所礙目下&KR0002;欲亨達先見小寒更望成事必見大寒¶
<pb:KR3l0072_SBCK_005-12a>¶
可也優蓋以寒爲韓侍燕者皆縮頸匿𥬇余憶　慶¶
元巳未歳如中都道徽之祈門夜憩客邸見壁間一¶
詩漫味語意乃天族之試南宫者所作其辭曰蹇衛¶
衝風怯暁寒也隨舉子到長安路人莫作親王㸔姓¶
趙如今不似韓旁有何人細書八字墨蹟尚新但云¶
霍氏之禍萌於&KR0406;乗而已余謂優語所及亦一&KR0406;乗¶
也蒙其指目者反懵然若不少悟何耶¶
　　　　趙良嗣隨軍詩¶
趙良嗣旣來降頗自言能文間以詩篇進益簡眷¶
遇至命兼官史局今續通鑑長編　重和元年十二¶
<pb:KR3l0072_SBCK_005-12b>¶
月丁未推脩　國朝㑹要　帝系后妃吉禮三𩔖賞¶
良嗣實竄名參詳與轉一秩焉亦可占其非據矣後¶
旣坐誅其所自爲集凡數十卷時人皆唾去不視蕩¶
燬無収拾者余讀北遼遺事見良嗣與王瓌使女眞¶
隨軍攻遼上京城破有詩曰建國舊碑胡月暗興王¶
故地野風乾回頭𥬇向王公子&KR0016;馬隨軍上五鑾上¶
京蓋今虜㑹寧乃契丹所謂西樓者實耶律氏之咸¶
鎬豐沛犬羊固不足䘏而良嗣世仕其國身踐其朝¶
貴爲九卿一旦决去視宗國顚覆殊無禾&KR0112;之悲反¶
吟咏以志喜其爲人從可知也縱有名篇正亦不足¶
<pb:KR3l0072_SBCK_005-13a>¶
録况僅止爾耶五鑾乃上京殿名保機之故巢也¶
桯史卷第五¶
<pb:KR3l0072_SBCK_005-13b>¶
