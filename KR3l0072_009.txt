# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.701754
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB07n0625-009桯史-卷九.
<pb:KR3l0072_SBCK_009-1a>¶
桯史卷第九(十三則)¶
　　　　　　　　　　　相　臺　岳　珂¶
　　　　&KR0073;陵聖瑞¶
&KR0073;陵年十三居于　濮邸一日正晝憩便寢　英祖¶
忽顧問何在左右褰帳方見偃卧有紫氣自&KR0569;中出¶
盤旋如香&KR0144;大駭亟以聞　英祖&KR0015;曰勿視也後三¶
年亦以在寢寤驚　欽聖請其故曰方熟寐忽覺身¶
在雲表有二神人捧足以登天是以嘑耳既而果¶
登大寳元祐元年三月十四日　詔録　聖瑞之詳¶
付宗正寺¶
<pb:KR3l0072_SBCK_009-1b>¶
　　　狀元&KR0031;筆¶
内黃&KR0019;珏者以財雄大名父世隆决科爲二千石珏¶
不力於學弁鶡碌碌下僚獨能知人嘗坐都市閲公¶
卿車&KR0016;之過者言它日位所至無毫髮差&KR0004;不能相¶
術毎曰予自得於心亦不能解也嘗寓北海王沂公¶
(曽)始就郷舉珏偶俟其姻于&KR0068;圍之外遇之明日以¶
&KR0031;筆要而遺之曰公必冠多士位宰相它日無相忘¶
聞者皆&KR0015;珏不爲怍遂定交傾貲以&KR0135;其用沂公頼¶
之既而如言故沂公與其二弟以兄事之終身不少¶
替前輩風&KR0105;凛凛固可敬而珏之識亦未易多得也¶
<pb:KR3l0072_SBCK_009-2a>¶
珏死　明道問官止右班殿直監&KR0054;州酒其孫獻簡¶
(堯俞)元祐中爲中書侍郎自誌其墓余舊嘗見前¶
輩所記與誌微不同¶
　　　　堯舜二字¶
歐陽文忠知貢舉省闈故事士子有疑許上請文忠¶
方以復古道自任將明告之以崇雅黜浮期以丕變¶
文格蓋至日呉猶有喋喋弗去者過晡稍閴矣方與¶
諸公酌酒賦請士又有扣簾梅聖俞怒曰瀆則不吿¶
當勿對文忠不可竟出&KR0063;鵠&KR0129;環立觀所問士忽前¶
曰諸生欲用堯舜字而疑其爲一事或二事惟先生¶
<pb:KR3l0072_SBCK_009-2b>¶
幸教之觀者閧然&KR0015;文忠不動色徐曰似此疑事誠¶
恐其誤但不必用可也内外又一&KR0015;它日每爲學者¶
言必蹙頞及之一時傳以爲雅謔余按東齋記事指¶
爲楊文公而徒問其爲㡬時人&KR0010;逺傳疑未知孰是¶
然是舉也實得東坡先生識者謂不啻足爲詞場刷¶
耻矣彼士何&KR0339;¶
　　　　正隆南㓂¶
金國僞正隆丁丑春二月逆亮御武徳殿召其臣吏¶
部尚書李通刑部尚書胡勵翰林直學士蕭廉賜坐¶
而語之曰朕自即位視閱章奏治宫中事常至丙夜¶
<pb:KR3l0072_SBCK_009-3a>¶
始御内寢疇昔之夜方就榻恍惚如親覿有二青衣¶
持幢節自天降授朕以幅紙&KR0002;牒謂上帝有宣命朕¶
再拜受遂佩弓矢具鍪鎧將從之前而朕常所御小¶
騅號小將軍者儵巳空勒待墀下青衣揖就&KR0016;旣行¶
但覺雲霧勃鬰起馬蹄間下如海濤洶湧方&KR0116;心悸¶
望一門正開金碧焜燿青衣指之曰天門也朕随入¶
焉又里許至鈞天之宫嚴䆳宏麗光明奪目朕意欲¶
馳二金甲人謂朕曰此非人間可下馬歩入及殿下¶
垂簾&KR0002;有所待須&KR0119;有朱衣出賛拜髣髴聞殿上語¶
如嬰兒使青衣傳宣&KR0140;朕曰天䇿上將令征某國朕¶
<pb:KR3l0072_SBCK_009-3b>¶
伏而謝出復就馬見兵如&KR0017;者左右前後杳無邊際¶
發一矢射之萬&KR0017;齊喏聲如震雷驚而寤喏猶不絶¶
於耳朕立遣内侍至廐視小將軍喘汗雨浹取箭箙¶
數之亦亡其一矣昭&KR0063;如此豈天假手於我令混江¶
南之車書乎方與卿等圖之謹無&KR0165;衆皆稱賀於是¶
始萌芽南牧之議矣明年夏五月復召通及翰林學¶
士承㫖翟永固宣徽使敬嗣暉翰林直學士韓汝嘉¶
入見薫風殿問曰朕欲遷都于汴遂以伐　宋使海¶
内一統卿意如何通以天時人事不可失機爲對亮¶
大恱永固却立楹間亮顧見之問之故徐進曰臣有¶
<pb:KR3l0072_SBCK_009-4a>¶
愚慮請殫一得本朝自海上造&KR0022;民未見德而黷兵¶
是聞皇統亦知其不戢之自焚也故雖如梁王之武¶
毅猶以和爲長䇿今　宋室偏安天命未改金繒締¶
好&KR0010;事無闕遽欲出無名之師以事逺征臣竊以爲¶
未便兼中都始成未及數載帑藏虚乏丁壯疲瘁營¶
汴而居是欲竭根本冨庶之力以繕爭戰丘墟之地¶
尤爲非冝臣事陛下不敢不以正對因伏地請死亮¶
以問暉汝嘉暉是通汝嘉是永固亮大怒拂䄂起傳¶
宣二臣殿側聽旨繼而召翰林待制綦戩講漢史戩¶
及陸賈新語事亮怒稍霽乃赦之明日通爲右丞暉¶
<pb:KR3l0072_SBCK_009-4b>¶
爲參知政事永固遂請老又明年左丞相張浩及暉¶
與叛臣孔彦舟内侍梁漢臣卒營汴焉帝豝之禍實¶
昉此汝嘉又二年來盱眙傳命諭郤我使人徐嚞等¶
歸而微諌竟不免戮命讀張棣正隆事迹愽考它記¶
而得其顚末熊克　中興小暦書於　紹興二十八¶
年者蓋誤以薫風之事合於武徳云梁王者大酋兀¶
术之封李大諒征蒙記謂嘗追&KR0125;以帝號按　紹興¶
辛巳髙景山來求淮漢地指&KR0004;畫疆事亦以爲梁王¶
要當以國中通言者爲正¶
　　　　鼈渡橋¶
<pb:KR3l0072_SBCK_009-5a>¶
虞雍公(允文)以西掖賛督議既郤逆亮于采石還至¶
金陵謁葉樞宻(義問)于玉帳留鑰張忠定(燾)及幕屬¶
馮校書(方)洪檢詳(邁)在焉相與勞問江上戰拒之詳¶
天風欲雪因留卯飲酒方行流星警報沓至蓋亮巳¶
懲前&KR1518;將改圖&KR0050;洲坐上皆恐謂其必致怨於我也¶
時劉武忠(錡)屯京口病且亟度未必可&KR0029;議遣幕府¶
合謀支敵衆以雍公新立功咸屬目葉四顧乆之酌¶
巵醪以前曰馮洪二君雖參帷幄實未履行陣舎人¶
威名方新士卒想望勉爲國家卒此勲業義問與有¶
頼焉雍公受巵起立曰某去則不妨然記得一小話¶
<pb:KR3l0072_SBCK_009-5b>¶
敢爲都督誦之昔有人得一鼈欲烹而食之不忍當¶
殺生之名乃熾火使釡水百沸横篠爲橋與鼈約曰¶
能渡此則活汝鼈知主人以計取之勉力爬沙僅能¶
一渡主人曰汝能渡橋甚善更爲我渡一遭我欲觀¶
之僕之此行無乃&KR0011;是乎席上皆&KR0015;已而雍公竟如¶
鎭江亮不克渡而弑自此簡上知馴致魁柄鼈渡¶
本諺語以爲蟹其義則同¶
　　　　燕山先見¶
宣和將伐燕用其降人馬植之謀由登萊航海以使¶
于女眞約盡取遼地而分之子女玉帛歸女眞土地¶
<pb:KR3l0072_SBCK_009-6a>¶
歸我議既定矣宇文肅愍(虚中)在西掖昌言開邊之¶
非䇿論事亹亹王黼惡之及童貫蔡攸以宣威建臺¶
遂使之參謀意欲溷以同浴且窒其口時有　旨乏¶
興避事皆從軍法肅愍不得免乃上書極諌曰臣伏¶
覩　陛下恢睿聖英武之略紹　祖宗之詒謀將舉¶
仁義之師復燕雲之故境不以臣愚不肖使參預機¶
宻臣&KR0013;　命之&KR0004;意謂　朝廷未有定議欲命臣經¶
度相視其事及至河北諸路見　朝廷命將帥調兵¶
旅厲器械轉移錢糧已有擇日定舉之&KR0003;臣既與軍政¶
苟有所見豈敢隱嘿輒具利害仰干　淵聽臣聞用¶
<pb:KR3l0072_SBCK_009-6b>¶
兵之䇿必先計強弱虚實知彼知已以圖萬全今論¶
財用之多寡指宣撫司所置便爲財用有餘&KR0002;㳂邊¶
諸郡帑藏空虚&KR0338;食不繼則略而不問論士卒之強¶
弱視宣撫司所駐便言兵甲精銳&KR0002;㳂邊諸郡士不¶
練習武備刓缺則置而不講夫邊圉無&KR0063;敵之具軍¶
府無數日之糧雖孫呉復生亦未可舉師是在我者¶
未有萬全之䇿也用兵之道禦攻者易攻人者難守¶
城者易攻城者難守者在内而攻者在外在内爲主¶
而常逸在外爲客而常勞逸者必安勞者必危今宣¶
撫司兵約有六萬邊鄙可用不過數千契丹九大王¶
<pb:KR3l0072_SBCK_009-7a>¶
耶律淳者智略輻湊素得士心國主委任信而不疑¶
今欲亟進兵於燕城之下使契丹自西山以輕兵絶¶
吾糧道又自營平以重兵壓我營壘我之糧道不繼¶
而耶律淳者激勵衆心堅城自守則我亦危殆矣是¶
在彼者未有必勝之兆也夫在我無萬全之䇿在彼¶
亦未可必勝兹事一舉乃安危存亡之所繫豈可輕¶
議乎且　中國與契丹講和今踰百年間有貪惏不¶
過欲得&KR0028;南十縣而止耳間有傲慢不過對　中國¶
使人稍虧禮節而止耳自女眞侵削以來嚮慕　本¶
朝一切恭順今捨恭順之契丹不封植拯救爲我藩¶
<pb:KR3l0072_SBCK_009-7b>¶
　籬而逺踰海外引強悍之女眞以爲鄰國彼既藉百¶
　勝之&KR0020;虚喝驕矝不可以禮義服也不可以言&KR0003;諭¶
　也視　中國與契丹拏兵不止鏖戰不解勝&KR0018;未决¶
　強弱未分持卞莊兩&KR0242;之&KR0003;引兵踰古北口撫有悖¶
　桀之衆繫纍契丹君臣雄據朔漠貪心不止越逸疆¶
　圉慿陵中夏以百年怠墮之兵而當新銳難敵之虜¶
　以寡謀持重乆安閑逸之將而角逐於血肉之林巧¶
　拙異謀勇怯異&KR0020;臣恐　中國之邊患未有寜息之¶
　期也譬猶冨人有萬金之産與寒士爲隣欲肆并吞¶
　以廣其居乃引強盗而謀曰彼之所䖏汝居其半彼¶
<pb:KR3l0072_SBCK_009-8a>¶
之所畜汝取其全強盗從之寒士旣亡雖有萬金之¶
富日爲切鄰強盗所窺欲一夕髙枕安卧其可得乎¶
愚見竊以爲確喻望　陛下思　祖宗創業之艱難¶
念鄰域百年之盟好下臣此章使百寮廷議儻臣言¶
可採乞降　詔㫖罷將帥還朝無滋邊&KR0169;俾　中國¶
衣冠禮義之俗永覩昇平天下幸甚臣冒昧盡言不¶
任戰慄書下三省黼讀之大怒捃以他事除集英殿¶
脩撰督戰益急而北事始不可收拾矣遼又有降將¶
曰郭藥師統其卒曰常勝軍怙寵&KR0018;衆漸桀驁不可¶
馴肅愍憂之力言于　朝請以恩禮留之京師盡使¶
<pb:KR3l0072_SBCK_009-8b>¶
挈致家屬居于賜第緩急有用只以單&KR0016;遣行事畢¶
即歸以杜後患亦弗聽旣而金人寒盟藥師首叛粘¶
罕遂犯太原肅愍以宣諭使事歸奏　徽祖見之歎¶
曰王黼不用卿封殖契丹以爲藩籬之議是以有此¶
是日遂　詔於　榻前草詔罪巳大革弊政其略曰¶
百姓怨懟而　朕不知上天震怒而　朕不悟　令¶
下人心大恱識者以比陸贄感泣山東之詔云植之¶
歸以童貫先改姓名李良嗣後賜國姓　靖康&KR0004;伏¶
誅藥師仕金至安&KR0022;鎮國功臣其子亦顯¶
　　　　蠲毒圎¶
<pb:KR3l0072_SBCK_009-9a>¶
髙皇毓　聖中原得西北之正氣夙賦充實自少至¶
耋未嘗用温劑每小不怡輒進蠲毒圎數百一以芫¶
花大黄大㦸爲主侍醫縮頸而上服之自如有王¶
涇者以技進侈言勇往居之不怍間奉圭七先意持¶
論自詭無傷　孝宗素危之屢詰責要以禍福弗之¶
顧　淳熈丁未　聖夀踰八齡矣一日進餛飩覺&KR0489;¶
膈欬壅涇猶主前藥既投而不支遂以大漸　孝宗¶
震怒立　詔誅之　慈福要　上苦諌薄不&KR0023;巳減¶
死黥流杖脊朝天門中使涖焉方覬其速斃涇貨五¶
伯下其手卒得活&KR0004;巨醫王繼先幸紹興始用是¶
<pb:KR3l0072_SBCK_009-9b>¶
取驗　孝宗在朱邸　扈蹕視師至建康館秦檜故¶
第史文惠爲講官實從行燕之正堂而命　莊文醴¶
曽龍于後圃　孝宗樂飲以碼碯觥釂者十二因游¶
于圃二臣復各獻一巵後三日屬疾　髙皇賜藥使¶
内侍視之服文惠聞之疑其爲蠲毒亟䄂人參圓入¶
問而信遂竊易之僅瘉是日微文惠㡬殆　髙皇蓋¶
主此而不知南北之異禀也涇祖繼先之緒餘株守¶
不變是以敗云¶
　　　　憲聖護醫¶
憲聖后在　慈福　慶元丁巳　朝廷方卜郊而¶
<pb:KR3l0072_SBCK_009-10a>¶
后不豫始猶自彊起曰　上始郊不可以吾故溷齋¶
思敕左右勿奏十一月乙巳還　御端門肆眚竣事¶
趣駕至宫而大漸矣先是旬日忽寢疾侍醫進藥輒¶
郤之咸請其故喟然曰吾夀八袠而以醫累人耶意¶
懲王涇之得罪也故　廟謚之議曰郤藥輟進務全¶
護醫蓋紀實云京魏公(鏜)時當軸嘗親爲客言　慈¶
聖所謂只此日去免煩他百官其逹死生之變眞&KR0002;¶
出一揆也¶
　　　　魯公拜後¶
慶元間有&KR0043;儒以文名入鼇掖爲承旨朝議謂且大¶
<pb:KR3l0072_SBCK_009-10b>¶
用㑹韓平原有歸子曰葎先鈐呉門兵時出妾方娠¶
鬻當湖巨室魯氏得男焉葎也旣貴無他子遂以重¶
幣請于魯而歸之始至而平原適有恩制當降麻偶¶
不詳知遂於廷綸中用魯公拜後事意蓋指忠獻耳¶
有欲進者忌之摘其語謂含譏刺平原讀之見其姓¶
之偶符大怒不踰月遂去　國終其身不復用當其¶
下筆時&KR0004;不自覺轉喉之觸謂禍福不可以智力勝¶
當於此乎占之¶
　　　　金陵無名詩(批或傳是劉貢父/題其行李中枕屏)¶
熈寧七年四月王荆公罷相鎭金陵是秋江左大蝗¶
<pb:KR3l0072_SBCK_009-11a>¶
有無名子題詩賞心亭曰青苗免役兩妨農天下嗷¶
嗷怨相公惟有蝗虫感恩徳又隨鈞斾過江東荆公¶
一日餞客至亭上覽之不恱命左右物色竞莫知其¶
爲何人也¶
　　　　萬&KR0010;山瑞禽¶
艮嶽&KR0004;建諸巨璫爭出新意事土木旣宏麗矣獨念¶
四方所貢珍禽之在圃者不能盡馴有市人薜翁素¶
以豢擾爲優場戯請于童貫願役其間許之乃日集¶
輿衛鳴蹕張黄屋以㳺至則以巨柈貯肉炙粱米翁¶
傚禽鳴以致其&KR0011;既乃飽飫翔泳聽其去來月餘而¶
<pb:KR3l0072_SBCK_009-11b>¶
囿者四集不假鳴而致益狎玩立鞭扇間不復畏遂¶
自命局曰來儀所招四方籠畜者置官司以揔之一¶
日　徽祖幸是山聞清道聲望而羣翔者數萬焉翁¶
輒先以牙牌奏道左曰萬&KR0010;山瑞禽迎駕上顧罔¶
測大喜命以官賚予加厚　靖康圍城之際有　詔¶
許捕馴籞者皆不去民徒手得之以充飱云¶
　　　　王涇庸醫¶
宇文忠惠(紹節)在樞府余間見焉因及五行之理相¶
與縱譚有客在坐偶曰黥醫王涇者昨鞭背都市流¶
逺方及平原用事始得歸稍叙故秩自言元不曽受¶
<pb:KR3l0072_SBCK_009-12a>¶
杖嘗&KR0221;而示某以背完瑩無疵&KR0004;不解其如何也後¶
見他醫言杖皆有瘢惟噬膚之&KR0004;傅以金箔則瘢立消¶
意金木之性相制耳忠惠&KR0015;曰昔人有以胝足之藥¶
售于市者輒掲扁于門曰供御或&KR0015;其不根聞于上¶
召而罪之既而宥其愚及出乃復増四字曰曽經宣¶
喚今此方無乃其比耶子將誰售客亦&KR0015;不敢&KR0063;時¶
忠惠未識涇也其二年余在里下聞忠惠不起爲位¶
以&KR0152;及都人來廼云涇實用蠲毒㵼足疾以致大故¶
朝廷知之再命追涇所復官免杖流永興余因憶在¶
京華時傅著作(行簡)姚胄丞(師皐)皆甘涇餌目撃其¶
<pb:KR3l0072_SBCK_009-12b>¶
　殞著作未啓手足猶進一刀圭不脱口而逝余一日¶
　隨班　景靈見胄丞殿門下云痰癖新愈因相勞苦¶
　則曰王御醫實生我癖去矣痰下者數斗今顧疲&KR1170;¶
　他則無恙余聞而&KR0059;憂之謂未必能勝未旬果卒嗟¶
　夫醫之害如此哉追思疇昔之言爲之流涕并志顚¶
　末以悼其庸¶
　　　　　黒虎王醫師¶
　余稚年入閩過福聞有黒虎王醫師者冨甲一郡問¶
　之則&KR0071;先之别名也&KR0071;先丗業醫其大父居京師以¶
　黑虎丹自名因號黒虎王家及&KR0071;先幸於　髙宗積¶
<pb:KR3l0072_SBCK_009-13a>¶
官留後通國稱爲醫師雖貶猶得麗於稱謂焉&KR0004;秦¶
檜擅權而未張頗賂　上左右以固寵&KR0071;先寔表裏¶
之當其盛時&KR0020;熖與檜挈大張去爲而下不論也諸¶
大帥率相與父事王勝在偏校因韓蘄王以求見首¶
願爲養子遂帥金陵軍聞者爭傚不以爲恠檜欲貴¶
其婣族不自言毎請進&KR0071;先之黨與官&KR0071;先亦乗間¶
爲檜請諸子至列延閣金紫&KR0313;門揜顧賕謝攘市便¶
&KR0254;抑民子女爲妾侍罪不可勝紀而依慿城社中外¶
不敢議者三十年　紹興辛巳六月蜀人杜(莘老)爲¶
南牀擬擊之而未發㑹邊釁啓&KR0071;先首輦重寳爲南¶
<pb:KR3l0072_SBCK_009-13b>¶
遁計都城爲之騷然　上聞之不樂劉武忠(錡)帥京口¶
請以先發制人之䇿决用兵上意猶隱忍不决亶¶
欲以兵&KR0063;&KR0071;先素怯猶幸和議之堅以竊安因間言¶
于　上曰邊鄙本無事蓋新進用主兵官好作弗靖¶
欲邀功耳各斬一二人和可復固　上不答徐謂侍¶
貂曰是欲我斬劉錡耶於是素軋其下而不得逞者¶
頗浸&KR0243;及之矣逆亮索我大臣廷遣徐嚞張掄徃聘¶
亮以非指使諌議大夫韓汝嘉至盱眙止之更令遣¶
所索奏至　上適在劉婕妤閤當饋輟食婕妤恠之¶
問諸侍貂而得其繇進&KR0003;寛譬頗與&KR0071;先之言符¶
<pb:KR3l0072_SBCK_009-14a>¶
上大驚問曰汝安得此婕妤不能隱具以所聞對遂¶
益怒丁未　詔婕妤歸别第莘老遂上䟽列其十罪¶
&KR0004;進讀　玉色猶怫然莘老扣榻曰臣以執法事¶
陛下不能去一醫死不敢退猶未許因宻言外議謂¶
&KR0071;先以左道幸恐謗議叢起臣且不忍聽　上始變¶
色首肯罷朝使宣　㫖曰朕以　顯仁餌汝藥故假¶
爾寵今言者如此當不復有靣目見　朕期三日有¶
施行其自圖之辛亥遂　詔&KR0071;先居于福子孫勒停¶
都城田宅皆没官奴婢之強鬻者從便令下中外大¶
恱&KR0071;先以先事聞　詔多藏逺徙故雖籍不害其冨¶
<pb:KR3l0072_SBCK_009-14b>¶
　　也迄今其故居華棟連甍猶號巨室一傳而子弟蕩¶
　　柝至不能家或者謂其致不以道冝於厚亡趙牲之¶
　　作　中興遺史載&KR0071;先始末極詳參以所聞而著其¶
　　事¶
　　桯史卷第九¶
<pb:KR3l0072_SBCK_009-15a>¶
