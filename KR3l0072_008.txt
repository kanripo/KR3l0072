# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.659499
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB07n0625-008桯史-卷八.
<pb:KR3l0072_SBCK_008-1a>¶
桯史卷第八(十二則)¶
　　　　　　　　　　相臺　岳　珂¶
　　　　九江郡城¶
九江郡自梁太清始奠湓口湓口乃漢灌嬰所築也¶
灌井在焉故余家晉盆杅事猶有&KR0193;居城中城&KR0018;江¶
面山形勝盤据三方阻水頗難於攻取　開寳中曹¶
翰討胡則踰年不下或獻計於翰曰城形爲上水&KR0027;¶
非腹脇不可攻從之果得城至今父老指所由入云¶
在北闉新倉後郡治之前對康廬有峰曰&KR0031;劔　乾¶
道間蜀人唐立方(文若)來爲守謂翰實屠城而李成¶
<pb:KR3l0072_SBCK_008-1b>¶
等㓂亦嘗入郛殘其民取隂陽家&KR0003;意劔所致乃闢¶
譙樓前地築爲二城夾樓矗其上謂之匣樓曰匣實¶
藏劔江人相勸成之有日者過其下曰是利民而不¶
利於守立方聞之不以爲意居一年果卒官其異如¶
此立方故知名嘗爲中書舎人終之年六十八¶
　　　　日官失職¶
近丗清臺占候頗失其守雖試選甚囏多筌蹄之學¶
以故證&KR0063;之驗視前丗爲䟽　開禧丙寅二月丙子¶
余在京口章以&KR0004;居戎司薌風亭余涖事&KR0067;中歸過¶
之小酌握手庭下日方申忽覺天半砰鍧有聲甚厲¶
<pb:KR3l0072_SBCK_008-2a>¶
矯首正見一星南隊曵尾如帚逶迤乆之始滅相與¶
歎異未㡬而兵釁開江淮荐饑死者幾半　嘉定巳¶
巳五月辛亥余里居晚浴散歩西圃暝色將至從行¶
一僮忽卬而驚嘑視之亦一星大小如京口所見而¶
色紺青尾&KR0395;煜煜自南徂北行頗迅亦隱隱鳴于空¶
中時虜酋易位䝉韃闖其境兵禍紏結數年猶不解¶
則所隊之方蓋有妖焉余不甚習變星二星所偶見¶
皆白晝出太史且未嘗問亦不聞　奏報其它&KR0292;度¶
微忒意必不能詳也¶
　　　紫宸廊食¶
<pb:KR3l0072_SBCK_008-2b>¶
余爲扈簿日　瑞慶節随班　上夀　紫宸殿是&KR0010;¶
虜方拏兵北邊賀使不至百官皆　賜廊食余待班¶
南廊日巳升見有老兵持二髹牌至金書其上曰輒¶
入　御厨流三千里既而太官供具畢集無帟幕限¶
隔僅以鐐竈刀机自随緜蕞簷下侑食首以旋鮓次¶
&KR0064;脯次羊肉雖　玉食亦然且一小楪如今人家海¶
味楪之制合以玳&KR0536;而金托之封其兩旁上以黄紙¶
書品嘗官姓名以待進　黼坐既御合班拜舞用樂¶
伶人自門急趨折檻以兩䄡爲作止之節廊下設纈¶
褥寘爼于前有有核爵以銀而厚其脣爲之一耳頗¶
<pb:KR3l0072_SBCK_008-3a>¶
不便於飲上鐫　紹興十二年某州所造蓋和議成¶
而舉彌文責之外郡以期速集也每舉酒玳合自東¶
廡入廊饌繼至適盧&KR0068;簿(子文)在旁因言此　藝祖¶
舊制在汴京時　天造草昧一日　長春節欲盡宴¶
廷紳有司以不素具奏不許令市脯隨其有以進仍¶
詔次序勿改以昭示儉之訓如錫宴貢院前二醆止¶
以菓實薦無品食蓋當時市之者未至耳其第三醆¶
亦首以旋鮓云余聞之典儀吏曰它日戎贄在　廷¶
則百官皆稱夀而退無　賜食七十年矣此乃適因¶
其不來而舉行者故竊志之¶
<pb:KR3l0072_SBCK_008-3b>¶
　　　　阜城王氣¶
崇寜間望氣者上言景州阜城縣有天子氣甚明¶
徽祖弗之信既而方士之幸者頗言之有　詔斷支¶
隴以泄其所鍾居一年猶云氣故在特稍晦將爲偏¶
閠之象而不克有終至　靖康僞楚之立踰月而釋¶
位逆豫既僣遂改元阜昌且祈于金酋調丁繕治其¶
故嘗夷鏟者力役彌年民不堪命亦不免於廢也二¶
僣皆阜城人卒如所占云¶
　　　　&KR0061;孚論事¶
孝宗&KR0004;政&KR0061;(孚)爲右正言一日亟請對論　北内有¶
<pb:KR3l0072_SBCK_008-4a>¶
&KR0059;酤言頗切直　光堯聞之震怒　上嚴於養志¶
御批放罷中使持璽封至堂時陳文正當　國史文¶
惠爲參預未知其倪啓封相顧周測文惠曰　上新¶
即位而首逐一諌官未得其名此决不可請俟審奏¶
翌日遂朝方扣榻以請　玉音峻厲遽曰謂已行下¶
矣尚何留文惠奏曰陳康伯固欲速行而臣不欲也¶
臣有千慮之一願留身以陳班退文惠問孚何罪也¶
上諭以䟽意曰是非所冝言不逐何待曰　陛下亦¶
知徳夀宫中無士人乎曰何謂也曰　北内給事¶
無非閹人是惡知大體&KR0002;非幾箇村措大在言路時¶
<pb:KR3l0072_SBCK_008-4b>¶
以正論折其萌芽此曹馮依自恣何所不至　上竦¶
而悟　天顔少龢文惠進曰不特此事爭臣無故賜¶
罷天下咸以爲疑而欲知其故若以此爲罪則　兩¶
宫之間且生四方聞之必謂　陛下方以天下養而¶
使北内至於有此非供億不足而何必不得已而¶
去當因其自請而聽之可耳　上釋然霽威曰善將¶
退復前曰後之日復當　五日之朝願　陛下試以¶
意白去孚儻可以　上皇意留之&KR0057;盛徳事　上許¶
諾既歸自　北宫亟召文惠而諭之曰　太上怒袁¶
孚甚朕所以亟欲去之昨日方燕　太上賜酒一¶
<pb:KR3l0072_SBCK_008-5a>¶
壷親書　徳夀&KR0059;酒四字於上使　朕跼蹐無所文¶
惠曰此　陛下之孝也雖然終不可&KR0064;其事居數日¶
孚請祠得守永嘉郡既而文惠又奏諌官以直言去¶
非　&KR0022;家之美請以職名華其行遂除直秘閣外朝¶
竟不及知自是纎人知譛之不行亦無復投隟者一¶
言回　天體正&KR0105;得　兩宫慈孝終始無間此舉寔¶
足以權輿之云¶
　　　　鸚鵡諭¶
蜀士尚流品不以&KR0020;詘　乾道間楊嗣清(甲)有聲西¶
州清議推屬&KR0004;試邑有部使者不欲名頗以繡衣自¶
<pb:KR3l0072_SBCK_008-5b>¶
驕怒其不降意誣劾以罪趙衛公方爲左史聞之不¶
俟車亟徃白廟堂曰譬之人家市猫于鄰卜日而致¶
之將以咋䑕也䑕&KR0064;未及問而首抉雕籠以噬鸚鵡¶
其情可恕乎當　國者問其繇告以故相與大&KR0015;劾¶
牘竟格不下嗣清仕亦不顯有弟曰嗣勲(輔)位至從¶
橐其清名亦相伯仲云至今蜀人談謔以排拫善&KR0011;¶
者爲猫噬鸚鵡王中父嘗爲余道而忘其所爲邑之¶
名¶
　　　　月中人妖¶
逆曦未叛時嘗&KR0010;校獵塞上一日夜歸笳鼓競奏轔¶
<pb:KR3l0072_SBCK_008-6a>¶
載&KR0258;襲曦方垂鞭四視時盛秋天宇澄霽卬見月中¶
有一人焉&KR0016;而垂鞭與巳惟肖問左右所見皆符殊¶
以爲駭嘿自念曰我當貴月中人其我也揚鞭而揖¶
之其人亦揚鞭乃大喜異謀繇是益决徳夫兄至蜀¶
安大資(丙)與之醼親言之夫妄心一萌舉目形似此¶
正與投楮天池者均耳月妖何&KR0057;¶
　　　　牸牧相衛¶
先塋吕田原之北二里許有山　焉不合如礪土名¶
曰焦庫有周氏墳其間篁木蔽翳泉甘草茂牧者趨¶
之　嘉定癸酉四月甲午正晝有詹氏子十九歳牧¶
<pb:KR3l0072_SBCK_008-6b>¶
一牸墳側方偃于背鄰之二兒甫齓戯于旁有虎出¶
于薄直前搏牸二兒癡不識爲虎擲瓦礫嗾而逐之¶
虎顧牸不肯去二兒&KR0029;徙觀稍前乃縁登木牧子念¶
其家貧惟恃此以耕不勝憤徑歸取斧將以殺虎其¶
父在田不之知毋視其來也遽問而告其故顧東作¶
方殷家無男子乃集里婦數人譟而從既至二兒觀¶
酣嬉&KR0015;自&KR0002;牸以角拒虎爪嚙無完革矣牧子視牸¶
且困揮斧大呼欲以致虎虎果舎牸來時木影漏日¶
刄環舞翕霍有光虎益自縮作&KR0020;奮迅欲以攫取牸¶
少憩力甦乃前&KR0242;虎舎牧子與之相持牧子氣定更¶
<pb:KR3l0072_SBCK_008-7a>¶
進虎又舎牸牸與牧迭抗虎如此者彌半日頃羣婦¶
莫之孰何旣而山下民聞者持梃讙嘑來漸多虎遂¶
棄而去牸牧竟全余時&KR0029;堊&KR0193;下僕輩親見之來告¶
遣視民方環睨虎猶未逸也畜而義不忘衛所牧牧¶
子亦克念其家奮不顧死皆可尚二兒不知畏不&KR0013;¶
&KR0366;噬東坡沙上抵首之&KR0003;諒可信云¶
　　　　解禪偈¶
余嘗得東坡所書司馬温公解禪偈其精義深韞眞¶
足以得儒釋之同特表其語而出之偈之言曰文中¶
子以佛爲西方之聖人信如文中子之言則佛之心¶
<pb:KR3l0072_SBCK_008-7b>¶
可知也今之言禪者好爲隱語以相迷大言以相勝¶
使學者倀倀然益入於迷妄故余廣文中子之言而¶
解之作解禪偈六首&KR0002;其果然則雖中國行矣何必¶
西方&KR0002;其不然則非余之所知也忿氣如烈火利欲¶
如銛鋒終朝常戚戚是名阿鼻獄顔回安陋巷孟軻¶
養浩然冨貴如浮雲是名極樂國孝弟通神明忠信¶
行蠻貊積善來百祥是名作因果仁人之安宅義人¶
之正路行之誠且乆是名光明藏言爲百代師行爲¶
天下法乆乆不可掩是名不壞身道義修一身功徳¶
&KR0013;萬物爲賢爲大聖是名菩薩佛於虖妄者以虚辭¶
<pb:KR3l0072_SBCK_008-8a>¶
岐實理以外慕易内脩滔滔皆是也豈若是偈之坦¶
明無隱乎盍反而觀之¶
　　　　玉虚宻詞¶
徽祖將　内禪旣下哀痛之　詔以告宇内改過不¶
吝發于至誠前一夕即玉虚殿常奉眞馭之所百拜¶
宻請祈以身夀社稷夜漏五徹焚詞其間嬪嬙巨璫¶
但聞謁禱聲而莫知其所以然明日遂御玉華閣召¶
宰執書傳位東宫四字以付蔡攸又一日　欽宗遂¶
即位寔　宣和七年十一月辛酉也明年正月巳已¶
赤白囊至　徽祖夜出通津門以如亳社斡离不旣¶
<pb:KR3l0072_SBCK_008-8b>¶
退師龍徳行宫在京口纎人乗間有劔南自奉之¶
疑奉表亟請歸　京師　駕至睢陽李忠定(綱)奉¶
詔迎謁見于幄殿既辭遂出所焚詞藁俾宣示宰執¶
百官忠定家有藏本焉其辭曰奉行玉清神霄保仙¶
元一六陽三五璇璣七九飛元大法師都天教主臣¶
某誠惶誠恐頓首頓首再拜上言髙上玉清神霄九¶
陽緫眞自然金闕臣曩者君臨四海子育萬民縁徳¶
菲薄治狀無取干戈並興弗&KR0023;安靖以　宗廟　社¶
稷生民赤子爲念巳傳　大寳于今　嗣聖庶幾上¶
&KR0063;天心下鎭兵革所冀邇歸逺順宇宙得寜而基業¶
<pb:KR3l0072_SBCK_008-9a>¶
有無疆之休中外享昇平之樂如是賊兵偃戢普率¶
康寜之後臣即寸心守道樂處閑寂願天昭鑒臣弗¶
敢妄將來事定復有改革窺伺舊職&KR0023;罪當大已上¶
祈懇或未至當更乞垂降災咎止及&KR0396;躬庶安　宗¶
社之基次保羣生之福五兵永息萬&KR0022;咸寜伏望眞¶
慈特賜省鑒臣謹因神霄直日功曹吏賫臣宻表一¶
道上詣神霄玉清三府引進僊曹伏願告報臣誠惶¶
誠恐頓首頓首再拜以聞於虖禹湯罪已其興也勃¶
焉　聖心其有以得於天矣按蔡絛國史後&KR0024;載¶
徽祖教門尊號爲玉京金闕七寳元臺紫微上宫靈¶
<pb:KR3l0072_SBCK_008-9b>¶
寳至眞玉晨明皇大道君與此不同意　歸美之稱¶
不欲以自名耳唐武宗㑹昌投龍文稱承道繼玄昭¶
明三光弟子南嶽上眞人今茅山龍虎閤皁實有三¶
壇符籙徧天下受之者亦各著稱謂或者　帝王之¶
號又有其别殆未可知也¶
　　　　太歳方位¶
建隆三年五月　詔増修大内時太歳在戌司天監¶
以興作之禁移有司毋繕西北隅　藝祖按視見之¶
怒問所繇司天以其書對上曰東家之西即西家¶
之東太歳果何居焉使二家皆作歳且將誰凶司天¶
<pb:KR3l0072_SBCK_008-10a>¶
不能答於是即日涖撤一新之今丗士大夫號於逹¶
理者毎易一榱覆一簣翦翦拘泥不得即决稽之聖¶
言思過半矣¶
　　　　逆亮辭怪¶
金酋亮未簒僞封岐王爲平章政事頗知書好爲詩¶
詞語出輒崛疆愸愸有不爲人下之意境内多傳之¶
且驟施於國東昏疑焉未及誅而有霄儀之禍宗族¶
大臣以亮有素譽因共推戴旣立遂肆&KR0064;無忌佳兵¶
苛役以迄于亡然其居位時好文辭猶不輟余嘗得¶
其數篇&KR0004;王岐以事出使道驛有竹輒詠之曰&KR0012;驛¶
<pb:KR3l0072_SBCK_008-10b>¶
　　瀟瀟竹一叢不同凡卉媚春風我心正與君相似只¶
　　待雲梢拂碧空又書壁述懷曰蛟龍潜匿隱滄波且¶
　　與蝦蟆作混和等待一朝頭角就撼搖霹&KR0430;震山河¶
　　旣而過汝隂復作詩曰門掩黄昏染緑苔那回蹤跡¶
　　半塵埃空亭日暮烏爭噪幽徑草深人未來數仭假¶
　　山當戸牗一池春水遶樓臺䌓花不識興亡地猶&KR0029;¶
　　䦨干次第開又嘗作雪詞昭君怨曰昨日樵村漁浦¶
　　今日瓊川小渚山色捲簾看老峰巒錦帳美人貪睡¶
　　不&KR0116;天花剪水驚問是楊花是蘆花一日至卧内見¶
　　其妻几間有巖桂植瓶中索筆賦曰緑葉枝頭金縷¶
<pb:KR3l0072_SBCK_008-11a>¶
裝秋深自有别般香一朝揚汝名天下也學君王著¶
赭黄味其詞㫖已多圭角蓋其蓄已不小矣及得志¶
將圖南牧遣我叛臣施冝生來賀　天申隱畫工於¶
中節使圖臨安之城邑及呉山西湖之勝以歸旣進¶
繪事大喜&KR1486;然有垂涎杭越之想亟命撤坐間軟屏¶
更設所獻而於呉山絶頂貌已之狀䇿馬而立題其¶
上曰萬里車書盍混同江南豈有别疆封提兵百萬¶
西湖上立馬呉山第一峰遷汴之歳已弑其母矣又¶
二日而中秋待月不至賦鵲橋僊曰停盃不舉停歌¶
不發等候銀蟾出海不知何處片雲來做許大通天¶
<pb:KR3l0072_SBCK_008-11b>¶
障礙虬髯撚斷星眸睁裂惟恨劔鋒不快一揮截斷¶
紫雲腰子細看嫦娥體態明年竟遂前謀使御前都統¶
驃&KR0016;衛大將軍韓夷耶將射鵰軍二萬三千圍子細¶
軍一萬先下兩淮臨發賜所製喜遷鶯以爲寵曰旌¶
麾&KR0004;舉正駃騠力徤嘶風江渚射虎將軍落鵰都尉¶
繡帽錦&KR0129;翹楚怒磔㦸髯争奮捲地一聲鼙鼓&KR0015;談¶
頃指長江齊楚六師飛渡此去無自墮金印如斗獨¶
在功名取斷鎻機謀垂鞭方略人事本無今古試展¶
卧龍韜韞果見成功旦莫問江左想雲霓望切玄黄¶
迎路余又嘗問　開禧降者能誦憶尚多不能盡識¶
<pb:KR3l0072_SBCK_008-12a>¶
觀其所存寓一二於十百其桀驁之氣已溢于辭表¶
它蓋可知也犬狺鴞鳴要充其性不足乎議軟屏詩¶
正隆事迹以爲翰林脩撰蔡珪所作詭曰御製反覆¶
它作似出一機杼或者傳疑益訛抑其餘皆出於視¶
草亦無所致詰録所見者聊以寓志怪云洪文敏夷¶
堅支景僅載其二它不傳¶
<pb:KR3l0072_SBCK_008-12b>¶
