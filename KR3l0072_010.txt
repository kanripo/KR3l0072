# -*- mode: mandoku-view -*-
#+TITLE: 桯史
#+DATE: 2015-09-23 10:17:03
#+PROPERTY: LASTPB  <md:KR3l0072_SBCK_008-1a>
#+PROPERTY: JUAN 10

<md:KR3l0072_SBCK_009-15a>¶
<md:KR3l0072_SBCK_010-1a>¶
<pb:KR3l0072_WYG_010-1a>
欽定四庫全書
　桯史卷十(八則/)¶　　　　　　宋　岳珂¶　撰
　　永泰挽章¶
建中靖國初徽祖自藩王入繼大統虚心納諫弊¶政大
革海内顒想庶幾慶厯元祐之治曾文肅¶為相頗右紹
述諫官陳祐六疏劾之不從賜罷綸¶言以觀望推引責
之右司諫江公望聞而求對面¶請其故上曰祐意在逐
布引李清臣為相耳公望¶言臣不知其他但近者易言
<pb:KR3l0072_WYG_010-1b>
官者三逐諫官者七非¶朝廷美事因袖疏力言豐祐政
事得失且曰<md:KR3l0072_SBCK_010-1b>¶陛下若自分彼此必且起禍亂之源上意
感格已¶從之矣㑹前太學博士范致虚上書言太學取
士法¶不當變且言臣讀聖製泰陵挽章曰同紹裕¶陵尊
此陛下孝弟之本心也臣願守此而已時黄¶冠初盛范
因右街道錄徐知常以其姓名聞禁中¶且陳平日趨向
謂非相蔡京不可上幡然亟召見¶曰朕且不次用卿遂
除右正言纔供職首論二事¶其一言神宗一代之史非
<pb:KR3l0072_WYG_010-2a>
紹聖無以察正元¶祐之詆謗今復詔參修是紛更也願
令史官條具¶紹聖之所以掩蔽者示天下其二言元祐
置訴理<md:KR3l0072_SBCK_010-2a>¶所以雪先朝得罪之人紹聖命安享蹇序辰駮¶
正固當然耳二人乃坐除名如此則訴理為是矣夫¶二
臣之罪不除則兩朝之謗終在疏奏上益嚮¶之於是國
論始决是秋江以論蔡邸獄責知淮陽軍¶范馴致尚書
左丞云¶
　　殿中鷴
<pb:KR3l0072_WYG_010-2b>
徽祖居端邸時藝文之暇頗好馴養禽獸以供玩及¶即
位貂璫奉承羅致稍廣江公望在諫省聞之亟諫¶上大
悦即日詔内籞盡縱勿復留殿中有一鷴蓄¶久而馴不
肯去上親以麈尾逐之迄不離左右乃<md:KR3l0072_SBCK_010-2b>¶刻公望姓名扵麈
柄曰朕以旌直也及江去國¶享上之論興浸淫及於艮
嶽矣都城廣莫秋風夜静¶禽獸之聲四徹宛如郊野識
者以為不祥益思江之¶忠焉¶
　　劉藴古
<pb:KR3l0072_WYG_010-3a>
劉藴古燕人也金兵將南侵使之偽降以覘國而無¶以
得吾柄乃以首飾販鬻往來壽春頗言兩國事見¶淮賈
輙流涕曰予何時見天日耶因縱譚彼國虚實¶以㗖朝
廷自詭茍見用取中原滅大金直易事耳¶邊臣不疑密
以名聞時兵釁已啟詔許引接至<md:KR3l0072_SBCK_010-3a>¶行都首言其二弟在
北皆登巍科惟已兩薦禮部而¶未第因謀南歸以成功
名當國者喜之遂授迪功¶郎浙西帥司準備差遣時紹
興三十一年九月癸¶巳也藴古猶不厭意日强聒於朝
<pb:KR3l0072_WYG_010-3b>
辯舌泉涌廷臣¶咸奇之㑹亮殂未得間以北繼改京秩
為鄂倅隆¶興初元三月濠梁奏北方游手萬餘人應募
欲以營¶田藴古聞而有請願得自將以與敵角毋使徒
老耒¶耝間左揆陳文正參預張忠定同知辛簡穆咸是
之¶次相史文惠獨不可曰是必姦人來為敵間國家¶隄
防稍密不得施其伎欲姑以此萬人藉手反國耳<md:KR3l0072_SBCK_010-3b>¶諸公
雜然謂逆詐文惠顧行首吏召之曰俟其來當¶可見也
相與坐堂中俟久之至文惠迎謂曰昔樊噲¶欲以十萬
<pb:KR3l0072_WYG_010-4a>
衆横行匈奴中議者猶以為可斬子得萬¶烏合何能為
藴古素謂廟議咸許其來也意得甚¶卒聞此語大駭失
色遽曰某意無他此萬人家口皆¶不來必不為吾用不
如乘其未定挾去為一拍事幸¶成猶不可知耳文惠顧
諸公曰已得之通判之言是¶矣此萬人固不留獨不知
通判盛眷今在何所時藴¶古家在幽燕自知失言内愒
不得對比茶甌至戰灼¶不復能執幾墮地遂退諸公猶
不然然迄得不遣既<md:KR3l0072_SBCK_010-4a>¶踰月張忠獻奏改倅太平州往來
<pb:KR3l0072_WYG_010-4b>
都督府禀議軍事¶後數載藴古私使其僕駱昂北歸有
告者及搜所遣¶家訊則皆刺朝廷機事也乃伏其誅於
是始服文¶惠之先識焉初呉山有伍貟祠瞰闤闠都人
敬事之¶有富民捐貲為扁額金碧甚侈藴古始至輙乞
靈焉¶妄謂有心諾輟俸易牌而刻其官位姓名於旁市
人¶皆驚曰以新易舊惡其不華耳易之而不如其舊其¶
意果何在有右武大夫魏仲昌者獨曰是不難曉他¶人
之歸正者僥倖官爵金帛而已藴古則真細作也¶夫諜
<pb:KR3l0072_WYG_010-5a>
之入境不止一人榜其名所以示踵至者欲其<md:KR3l0072_SBCK_010-4b>¶知已至
耳聞者憮然不信後卒如言余嘗謂納降非¶上䇿見於
前録呉畏齋之啟文恵之謀國可以言智¶矣仲昌一武弁
乃能逆見姦人之情其才亦有足稱¶者今世殆不多見
　　大散論賞書¶
紹興壬午春南北既交兵蜀宣撫使呉璘謀取雍使¶大
將姚仲攻大散闗不下仲久於軍妄謂軍士不用¶命實
賞給之薄故功且弗成王參預之望時總軍賦¶仲之幕
<pb:KR3l0072_WYG_010-5b>
屬曰宋紱嘗登門焉以書抵之曰先生以博¶大髙明之
學當艱難險阻之時凡百施設莫非經久<md:KR3l0072_SBCK_010-5a>¶顧兹全蜀久
賴綏撫雖三邊用兵之際無征輸重因¶之勞自非先生
以體國愛民為念何以及此天下之¶勢固有不兩立者
兵與民是也兵不可不費財而責¶其萬死之功民不可
不出財而濟其一時之急此天¶下之通理也先生深知
兵民兩相為用之䇿聞蜀民¶自軍興之後恬然自安不知
有用兵之費先生恩德固¶亦大矣然有可言者紱為先
<pb:KR3l0072_WYG_010-6a>
生門下士豈敢自隱且¶時異事異故宜改更不可執一
自敵人九月六日叩¶闗於時事出倉卒諸將云大軍一
出必遂破敵初宣¶撫呉公自謂可以兩月為期必能克
敵既而敵壁愈<md:KR3l0072_SBCK_010-5b>¶堅相持已踰四月矣將帥牽制久未成
功兵不可不¶謂之暴露如今日事勢與前日不同先生
當相時之¶宜以取必勝兹其時也聞之諸軍鬭志不鋭
戰心不¶壯且曰使我力戰就能果立微勞其如賞給在
何處¶伺候覈實保明申獲宣司總司㫖麾往返數旬豈
<pb:KR3l0072_WYG_010-6b>
能¶濟急大率在今之勢與前既異不立重賞何以責人¶
前宣撫呉公僅能保守全蜀蓋賞厚而戰士用命也¶先
生詳酌事機别與措置略於川蜀敷科軍湏之費¶十分
之一多與準備賞給錢物近一二百萬自總所¶移文諸
帥明出曉示號令諸軍各使立功以就見賞<md:KR3l0072_SBCK_010-6a>¶謂如散闗
一處設使當初有銀絹各一二萬匹錢引¶一二十萬道
樁在鳯州宣撫呉公節使姚公以上件¶賞給明告諸軍
遣二三統制便宜各以其所部全軍¶一出諭之曰當進
<pb:KR3l0072_WYG_010-7a>
而退則坐以軍法進而勝㨗能破¶闗隘則有此重賞如
是而軍不用命敵不破滅無有¶也説者謂方今朝廷財
用匱乏若夤緣軍興而費¶耗國用則先生所不取紱曰
不然先生體國愛民之¶心朝野孰不知兵事固有當更
張而不更張則悠久¶相持不能力濟機㑹一勞而久逸
暫賞而永寧正在¶此舉紱之區區未必可行幸先生恕
其狂愚或以為<md:KR3l0072_SBCK_010-6b>¶可敎則一覽付火王讀之大駭乃答書
曰辱示劄目¶見咎不科敷百姓異哉足下之言也本所
<pb:KR3l0072_WYG_010-7b>
以財賦為¶職事應副諸軍自當竭力若是軍湏闕乏有
功將士¶合賞但於王少卿取辦可也至於科敷他人何
預哉¶僕中原人蜀中無一錢生業亦無親族寓居其不
科¶敷何私於蜀蓋以大軍十餘萬衆仰給於此不得不¶
愛飬其民力以固根本有四川民力則有三軍四川¶民
窮則三軍坐困矣如足下輩月俸歳廪不從空虚¶中來
亦知其所自乎朝廷德意深厚每務寛恤東¶南調度如
此不聞歛取於民四川獨可加賦乎國<md:KR3l0072_SBCK_010-7a>¶家養兵所以保
<pb:KR3l0072_WYG_010-8a>
民而足下乃謂軍民不兩立恐非安¶民和衆制用豐財
之義又云用兵本約兩月今已四¶箇月然則解嚴未可
期也若本所當時便徇諸處無¶藝之求只作兩箇月計
則今日何以支吾事未可期則¶所費無限且不愛民力
以備方來之湏將如異日何¶僕之斂於民乃所以為諸
軍也用兵一百三十日糗¶糧草料銀絹錢引所在委積
未甞乏缺而足下乃云¶爾不知軍行出入何處闕錢糧
草料累次喝犒并¶朝廷支賜自是諸軍應報稽緩文字
<pb:KR3l0072_WYG_010-8b>
纔到本所立便¶給散略無留阻若是激賞則湏俟有功
諸軍既無功<md:KR3l0072_SBCK_010-7b>¶狀本所慿何支破散闗前日不下聞自有
説莫不為¶無銀絹錢引否不知散闗是險固不可取乎
是有可¶取之理而無銀絹錢引之故乎士卒不肯用命
豈計¶司之責必有任其咎者况聞攻闗之日死傷不少
則¶非士卒之不用命矣自來兵家行動若逗撓無功多¶
是以糧道不繼嫁禍於有司以自解亦未聞以無堆¶垜
賞給為詞者也國家息兵二十年將士不戰竭¶四川之
<pb:KR3l0072_WYG_010-9a>
資以奉之一旦臨敵更湏堆垜銀絹而後可¶用則軍政
可知矣且如向來和尚原丁劉圏殺金平¶諸軍大㨗近
日呉宣撫取方山原秦州等處王四廂<md:KR3l0072_SBCK_010-8a>¶取商虢等州呉
四廂取唐鄧州不聞先垜銀絹始能¶破賊也朝廷賞格
甚明本所初無慳吝如秦州治¶平之功得宣司闗狀即
時行下魚闗支散何嘗稍令¶闕誤兼魚闗簽㕔所備金
帛錢物充滿府藏宣撫不¶住闗撥豈是無樁辦也顧生
民膏血不容無功而得¶耳假令僕重行科敷積金至斗
<pb:KR3l0072_WYG_010-9b>
諸軍衣糧犒設支賜¶之外若無功效一錢豈容妄得哉
果有功豈容本所¶以不科敷而不賞乎諸軍但務立功
無患賞給之不¶行也但管取足無問總所之科敷也劉
晏斂不及民¶何害李郭之勲李晟屯東渭橋無積貲輸
糧以忠義<md:KR3l0072_SBCK_010-8b>¶感人卒滅大盜足下以書生為人幕府不能
以此等¶事規賛主帥而反咎王人以不斂於民豈不異
哉九¶月以後興元一軍支撥過錢引二十八萬道銀絹
二¶千匹兩而糗糧草料與犒設賞錢之𩔖不與焉亦不
<pb:KR3l0072_WYG_010-10a>
為不應副矣若皆及將士豈不可以立功有功賞而¶未
得者何人也朝廷分司差職各有所主而於財¶賄出納
為尤嚴經由檢察互相闗防所有屢降旨揮¶凡有支費
宣司審實總所量度此古今通義而聖¶朝之明制也足
下獨不便何哉來書謂攻散闗若得¶銀絹一二萬匹錢
引一二十萬樁在鳯州有此重賞<md:KR3l0072_SBCK_010-9a>¶而敵不破滅無有也
樁在鳯州與魚闗何異方宣撫¶以攻守之䇿會問節使
時亦不聞以此為言今散闗¶鳯翔未破足下可與軍中
<pb:KR3l0072_WYG_010-10b>
議取散闗要銀絹錢引若¶干取鳯翔要若干可以必克
本所當一切抱認足下¶可結算開明具申當以聞於朝
廷如克敵而賞不¶行僕之責也若本所抱認而不能成
功足下當如何¶僕前後見將帥多是忠義赴功捐軀報
國之人只緣¶幕中導之或非其道以至害事如姚帥之
賢固不妄¶聼然足下自不應為此異論也萬一朝廷聞
之得¶無不可乎之望嘗備員剡薦預有懼焉且宜勉思
婉<md:KR3l0072_SBCK_010-9b>¶畫謹重話言勿恤小利以敗大事但得主帥成功足
<pb:KR3l0072_WYG_010-11a>
下復何求哉信筆不覺喋喋幸照紱得書頗自慚悔¶仲
亦大恐閏月癸酉率諸軍肉薄而登遂克之余嘗¶從蜀
士大夫得其書謂今世言功者多約取而豐責¶先事質
償如宿逋然神州未復端坐此耳王之盡理¶仲之補過
紱之服義要皆可書故剟取其詳而傳之¶
　　成都貢院¶
成都新繁有藏藝祖御容者莫知始何年令長交¶事匵
護畀付惟謹淳熙間胡給事元質制置四川¶聞之謂偏
<pb:KR3l0072_WYG_010-11b>
陬下鄙非所宜有命歸之府議以為乾<md:KR3l0072_SBCK_010-10a>¶德平僣偽雖鑾
輿不親幸而耆定一方實為雋功¶欲扳援章武端命故
事建殿以嚴毖奉遂斥¶羡財鳩工伐巨木千章卜地築
宫有日矣僚宷或謂¶郡國私建宗廟誼盍先以聞俟報
可胡竦然乃¶暫輟役驛書請於朝廷議果不以為然弗
之許胡¶大沮念木石已具且動觀瞻不容已會貢院敝
甚因¶撤而新之既畢工壯麗甲西州焉事有適會乃如
此¶向子西能言其詳因伶語而及兹説
<pb:KR3l0072_WYG_010-12a>
　　萬春伶語¶
胡給事既新貢院嗣嵗庚子適大比乃侈其事命供<md:KR3l0072_SBCK_010-10b>¶帳
考校者悉倍前規鵠袍入試茗卒饋漿公庖繼肉¶坐案
寛潔執事恪敬誾誾于于以鬯於文士論大愜¶會初場
賦題出孟子舜聞善若决江河而以聞善而¶行沛然莫
禦為韻士既就案矣蜀俗敬長而尚先逹¶每在廣場不
廢請益焉晡後忽一老儒擿禮部韻示¶諸生謂沛字惟
十四泰有之一為顚沛一為沛邑注¶無沛决之義惟它
<pb:KR3l0072_WYG_010-12b>
有霈字乃從雨為可疑衆曰是閧¶然扣簾請出題者偶
假寐有少年出酬之漫不經意¶亶云禮部韻注義既非
增一雨頭無害也揖而退如¶言以登於卷坐逺於簾者
或不聞知乃仍用前字於<md:KR3l0072_SBCK_010-11a>¶是試者用霈沛各半明日將
試論語籍籍傳凡用沛¶字者皆窘復扣簾出題者初不
知昨夕之對應曰如¶字廷中大諠浸不可制譟而入曰
試官誤我三年利¶害不細簾前闈木如拱皆折或入於
房執考校者一¶人毆之考校者惶遽急曰有雨頭也得
<pb:KR3l0072_WYG_010-13a>
無雨頭也得¶或又咎其誤曰第二場更不敢也蓋一時
祈脱之辭¶移時稍定試司申鼓譟場屋胡以不稱於禮
遇也怒¶物色為首者盡繫獄韋布益不平既拆號例宴
主司¶以勞還畢三爵優伶序進有儒服立於前者一人
旁¶揖之相與詫博洽辯古今岸然不相下因各求挑試<md:KR3l0072_SBCK_010-11b>¶所誦憶其一問漢四百載名宰相凡幾儒服以蕭曹¶而
下枚數之無遺羣優咸賛其能乃曰漢相吾言之¶矣敢
問唐三百載名將帥何人也旁揖者亦詘指英¶衞以及
<pb:KR3l0072_WYG_010-13b>
季葉曰張廵許逺田萬春儒服奮起爭曰廵¶逺是也萬
春之姓雷歴攷史牒未有以雷為田者揖¶者不服撑拒
滕口俄一綠衣參軍自稱敎授前据几¶二人敬質疑曰
是故雷姓揖者大詬袒裼奮拳教授¶遽作恐懼狀曰有
雨頭也得無雨頭也得坐中方失¶色知其風已也忽優
有黄衣者持令旗躍出稠人中¶曰制置大學給事台㫖
試官在坐爾輩安得無禮羣<md:KR3l0072_SBCK_010-12a>¶優亟歛容趨下喏曰第二
場更不敢也夾戺皆笑席¶客大慙明日遁去遂釋繋者
<pb:KR3l0072_WYG_010-14a>
胡意其為郡士所使錄¶優而詰之杖而出諸境然其語
盛傳迄今¶
　　山谷范滂傳¶
山谷在宜州嘗大書後漢書范滂傳字徑數寸筆勢¶飄
動超出翰墨逕庭意蓋以悼黨錮之為漢禍也後¶百年
眞蹟逸人間趙忠定得之寳寘巾篋搢紳題䟦¶如牛腰
焉既廼躬蹈其禍可謂奇䜟嘉定壬申忠¶定之子崇憲
守九江刻石郡治四説堂
<pb:KR3l0072_WYG_010-14b>
　　紫巖二銘<md:KR3l0072_SBCK_010-12b>¶張紫巖謫居十五年憂國耿耿不替昕夕適權姦¶新斃
時宰恃敵好而不固圉紫巖方居母䘮上疏論¶事朝廷
以為狂復詔居零陵一日慨然作几間¶丸墨并常支笻
竹杖二銘以寓意墨之銘曰存身於¶昬昬而天下之理
因以昭昭斯為瀟湘之寳予將與¶之歸老而逍遥杖之
銘曰用則行舍則藏惟我與爾¶危不持顚不扶則焉用
彼或錄以示當路大怒以為¶諷己將奏之㑹病卒不果
<pb:KR3l0072_WYG_010-15a>
它日陳正獻俊卿為孝¶皇誦之摘其一銘書於御杖焉¶
　
　
　
　
　
　
　
<pb:KR3l0072_WYG_010-15b>
　
　
　
　
　
　
　
　桯史卷十
