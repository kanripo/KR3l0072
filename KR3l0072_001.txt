# -*- mode: mandoku-view; -*-
#+TITLE: 桯史
#+DATE: 2015-09-12 00:26:30.359848
#+PROPERTY: ID KR3l0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0625-001桯史-卷一.
<pb:KR3l0072_SBCK_001-1a>¶
桯史卷第一(十二)¶
　　　　　　　　　　相　臺岳　珂¶
　　　　張紫㣲原芝¶
髙宗覧婁陟明(寅亮)之議　垂意　祖烈　詔擇秦¶
支並建二王邸　恩禮未有隆殺也㑹連嵗芝生¶
太宫百執事多　進頌詩張紫微(孝祥)時在館獨獻¶
文曰原芝　紹興二十四年芝生于　太廟楹當¶
仁宗　英宗之室　詔群臣觀瞻奉表　文徳殿賀¶
旣二年芝復生其處校書郎(臣)張孝祥作原芝曰非¶
天私我　有宋我　祖宗在天篤丕祐于子孫明吿¶
<pb:KR3l0072_SBCK_001-1b>¶
之符於惟欽哉在昔　仁祖登三咸五以天下爲公¶
授我　英宗以永我基祚於惟欽哉我　聖天子躬¶
濟大業旣平旣治上怡下嬉惟大本未立　社¶
稷　宗廟之靈亦靡克寜饗有燁兹芝胡爲乎来天¶
維顯思命不易哉和氣致祥敢曰不然&KR0154;不于他乃¶
廟産旃&KR0154;不于他于　二宗之室&KR0154;不于他再嵗再¶
出於惟欽哉天意則然我　祖宗之意則然於惟欽¶
哉小(臣)敢告我　聖天子告我聖天子承天之意¶
承　祖宗之意早定大計惟一無貳紛以貳起辛伯¶
有言惟貳惟一治忽所原匪弗圖之憂惟貳之懼敢¶
<pb:KR3l0072_SBCK_001-2a>¶
告　聖天子爲萬世利蠢爾小臣越職罪死弗罪以¶
思惟我　聖天子言有一得以禆吾　國萬死奚恤¶
渠敢愛死而畏越厥職　上得之喜即　擢爲南宫¶
郎於是　内廷始漸有所别迄于建　儲云¶
　　　　藝祖禁䜟書¶
唐李淳風作推背圖五季之亂王侯崛起人有倖心¶
故其學益熾開口張弓之䜟呉越至以徧名其子而¶
不知兆昭武基命之烈也　宋興受命之符尤爲著¶
明　藝祖即位始　詔禁䜟書懼其惑民志以繁刑¶
辟然圖傳已數百年民間多有藏本不復可收拾有¶
<pb:KR3l0072_SBCK_001-2b>¶
司患之一日趙韓王以開封具獄　奏因言犯者至¶
衆不可勝誅　上曰不必多禁正當混之耳乃命取¶
舊本自巳驗之外皆紊其次而雜書之凢爲百本使¶
與存者並行於是傳者懵其先後莫知其孰譌間有¶
存者不復驗亦弃弗藏矣　國朝㑹要　太平興國¶
元年十一月諸州解到習天文人以能者補靈臺謬¶
者悉黥流海島盖亦障其流不得不然也¶
　　　　徐鉉入聘¶
國&KR0004;三徐名著江左皆以愽洽聞　中朝而&KR0016;省鉉¶
又其白眉者也㑹修述職之　貢&KR0016;省寔來及竟例¶
<pb:KR3l0072_SBCK_001-3a>¶
差官押伴朝臣皆以辭令不及爲憚宰相亦囏其選¶
請于　藝祖　玉音曰姑退朝　朕自擇之有頃左¶
璫傳宣殿前司具殿侍中不識字者十人以名入¶
宸筆㸃其中一人曰此人可在廷皆驚中書不敢請¶
趣使行殿侍者慌不知所繇薄弗𫉬巳竟徃渡江始¶
燕&KR0016;省詞鋒如雲旁觀駭愕其人不能荅徒唯唯&KR0016;¶
省叵測強聒而與之言居&KR0070;日旣無與之醻復者亦¶
勌且黙矣余按當時陶竇諸名儒端委在朝&KR0002;使角¶
辯騁詞庸詎不若鉉　藝祖正以大國之體不當如¶
此耳其亦不戰屈人兵之土苴歟其後　王師征包¶
<pb:KR3l0072_SBCK_001-3b>¶
茅于煜&KR0016;省復將命請緩師其言累數千言　上諭¶
之曰不須多言江南亦何罪但天下一家卧榻之側¶
豈容他人鼾睡耶大哉聖言其視&KR0016;省之辯正猶螢¶
爝之擬羲舒也&KR0016;省名甚著三徐者近世或槩爲昆¶
弟余嘉定辛未在故府樓宣獻(鑰)嘗出手編辨鸞¶
岡三墓余謝不前考後讀周文忠(必大)游山録有衛¶
尉卿延休&KR0016;省鉉内史鍇盖父子甚明而余已去¶
國不復得請益云¶
　　　　石城堡寨¶
六朝建國江左臺城爲天闕復築石頭城于右𪧐師¶
<pb:KR3l0072_SBCK_001-4a>¶
以守盖如古人連營之制然古今議攻守者多疑以¶
爲分兵力而無用東陽陳同父(亮)嘗上書乞　移都¶
建康謂古臺城當在今鍾山而大司馬門在馬軍新¶
營之側今城乃江南李氏所築耳使六朝因今城以¶
守則不費侯景軰數日力何以歴年如彼其乆乎因¶
言曹武惠登長干兀术上雨花臺城中秋毫不能遯¶
余嘗親歴其地其&KR0003;皆是第指古臺城所在要未有¶
明據亦出臆度自清凉寺而上皆古石頭頽墉猶可¶
識其址皆依山而髙然則六朝非不知備也楊文節¶
(萬里)持漕節嘗有詩曰巳守臺城更石城不知併力¶
<pb:KR3l0072_SBCK_001-4b>¶
或分營六師只合環天闕一壘眞成借冦兵向者王¶
蘇俱解此寃哉隗恊可憐生&KR0002;言虎踞渾堪𠋣萬&KR0010;¶
千秋無戰爭其㫖明矣　淳熈乙未郭棣帥淮東築¶
維&KR0045;城又旁築一城曰堡寨地皆砥平相去餘數里¶
雖牽制之勢亦不相及竟不曉何謂猶不若石城之¶
得失相半也¶
　　　　湯&KR0302;公罷相¶
湯&KR0302;公(思退)相　髙宗　紹興三十一年以煩言罷¶
洪文安(遵)在翰　當直例作平語諌官隨而擊之以¶
祠去　孝宗　相　隆興二年復罷文安之兄文¶
<pb:KR3l0072_SBCK_001-5a>¶
惠(适)適視草焉又作平語侍御史晁(公武)亦擊之文¶
惠請外　上曰公武言卿黨思退朕謂平詞出　朕¶
意固郤其章仍徙户侍矣盖其相　兩朝再罷相乃¶
累洪氏二兄弟先後若出一轍可𥬇如此&KR0302;公中詞¶
科時與文敏(邁)實同年云¶
　　　　南陔脫帽¶
神宗朝王襄敏(韶)在　京師㑹元夕張燈金吾㢮夜¶
家人皆歩出將帷觀焉㓜子(宷)第十三方能言珠帽¶
襐服馮肩以從至宣徳門　上方御樓薌雲綵鼇簫¶
吹雷動士女仰視喧擁闐咽轉盻巳失所在騶馭皆¶
<pb:KR3l0072_SBCK_001-5b>¶
恇擾不知所爲家人不復至帷次狼狽歸未敢白請¶
捕㐮敏訝其反之亟問知其爲南陔也曰他子當遂¶
訪&KR0002;吾十三必能自歸怡然不復求咸叵測居旬日¶
内出犢車至第有中大人下宣㫖抱南陔以出諸車¶
家人驚喜迎拜　天語旣定問南陔以所之乃知是¶
夕也姦人利其服裝自襄敏第中巳竊跡其後旣負¶
而趨南陔覺負已者之異也亟納珠帽于懐適内家¶
車數乗將入東華南陔過之攀幰呼焉中大人恱其¶
韶秀抱寘之𦞃翌早擁至　上閤以爲宜男之祥¶
上問以誰氏竦然對曰兒乃韶之㓜子也具道所以¶
<pb:KR3l0072_SBCK_001-6a>¶
上顧以占對不凡且歎其早惠曰是有子矣令暫留¶
欽聖鞠視　宻詔開封捕賊以聞旣𫉬盡戮之乃¶
命載以歸且以具獄示襄敏賜壓驚金犀錢果直鉅¶
萬其機警見於㓜年者已如此南陔宷自號　政和¶
間有文聲敢爲不詘充其㓜者也余在南徐與其孫¶
(遇)游傳其事¶
　　　　張元呉昊¶
景祐末有二狂生曰張曰呉皆華州人薄游塞上覘¶
覧山川風俗&KR0099;然有志於經略耻於自售放意詩酒¶
語皆絶豪嶮驚人而邉帥豢安皆莫之知倀無所適¶
<pb:KR3l0072_SBCK_001-6b>¶
聞夏酋有意窺中國遂叛而徃二人自念不力出¶
竒無以動其聴乃自更其名即其都門之酒家劇飲¶
終日引筆書壁曰張元呉昊來飲此樓邏者見之知¶
非其國人也迹其所憩執之夏酋詰以入國問諱之¶
義二人大言曰姓尚不理㑹乃理㑹名耶時曩霄未¶
更名且用　中國賜姓也於是竦然異之日尊寵用¶
事寶元西事盖始此其事　國史不書詩文雜見于¶
田承君集沈存中筆談洪文敏容齋三筆其爲人槪¶
可想見文敏謂二人名偶與酋同寔不詳其所以更¶
之意云¶
<pb:KR3l0072_SBCK_001-7a>¶
　　　　王義豐詩¶
王(阮)者徳安人仕至撫州守嘗從張紫微學詩紫微¶
罷荆州侍緫得翁以歸偕之游廬山暇日出詩卷相¶
與商榷自謂有得山南有萬杉寺本　仁皇所建¶
奎章在焉紫微大書二章其一曰老榦叅天一萬株¶
廬山佳處著浮圖秪因買㫁山中景破費神龍百斛¶
珠其二曰㽵田本是　昭陵賜更著官船載　御書¶
今日山僧無飯喫&KR0077;催官欠意何如阮得此詩獨憮¶
然不滿意曰先生氣吞虹蜺今獨少卑之何也紫微¶
不復言送之江津别去&KR0138;兩旬而得湖隂之訃矣紫¶
<pb:KR3l0072_SBCK_001-7b>¶
微盖於此絶筆阮是時亦自有二十八字曰　昭陵¶
龍去奎文在萬嵗靈杉守百神四十二年眞雨露山¶
川草木至今春紫微大擊節自以爲不及旣而復過¶
是寺又題其碑隂曰碧紗籠底墨&KR0379;乾白玉樓中骨¶
巳寒淚盡當時聮&KR0016;客黃花時節獨來㸔亦紆餘有¶
味云阮所作詩號義豐集刻江泮其出於藍者盖鮮¶
校官馮(椅)爲之序¶
　　　　琵琶亭術者¶
淳熈己酉　哲文倦勤　詔以北宫爲重華宫　光¶
宗旣登極羣臣奉表請以　誕聖日爲　重明節如¶
<pb:KR3l0072_SBCK_001-8a>¶
故事時先君召還省闥過郷&KR0022;維舟琵琶亭新暑&KR0004;¶
袢小憩亭上有術者以拆字自名過焉因漫呼問家¶
人字蹟多竒中命飲之酒忽作而曰近得邸報乎¶
重華重明非佳名也其文皆二千日兆在是矣先¶
君掩耳起亟以數鐶謝遣之旣而甲寅之事果如其¶
言此與　太平興國一人六十之䜟無異豈天道證&KR0063;¶
固有數乎抑符合之偶然也¶
　　　　汴京故城¶
開寶戊辰　藝祖&KR0004;脩汴京大其城址曲而宛如蚓¶
詘焉𦒿老相傳謂趙中令鳩工奏圖初取方直四面¶
<pb:KR3l0072_SBCK_001-8b>¶
皆有門坊市經緯其間井井繩列　上覽而怒自取¶
筆塗之命以幅&KR0083;作大圈紆曲縱斜旁注云依此修¶
築故城即當時遺迹也時人咸罔測多病其不宜於¶
觀美　熈寧乙&KR0407;　神宗在位遂欲改作鑒𫟍中牧¶
豚及内作坊之事卒不敢更第増陴而巳及　政和¶
間蔡京擅　國亟奏廣其規以便　宫室𫟍囿之奉¶
命宦侍董其役凡周旋數十里一撒而方之如矩墉¶
堞樓櫓雖甚藻飾而蕩然無&KR0494;時之堅樸矣一時迄¶
功第賞侈其事至以表記兩命詞科之題槩可想見¶
其張皇也　靖康胡馬南牧粘罕斡离不&KR0045;鞭城下¶
<pb:KR3l0072_SBCK_001-9a>¶
有得色曰是易攻下令植砲四隅隨方而擊之城旣¶
引直一砲所望一壁皆不可立竟以此失守　沉幾¶
逺睹至是始驗　宸筆所定圖承平時藏秘閣今不¶
復存¶
　　　　施宜生¶
施宜生福人也少游郷校有僧過焉與之言引之鱣¶
堂下風簷杲日援手周視曰余善風鑒子有竒相故¶
欲驗予術耳歸它日當語子又數年遇諸塗宜生方¶
躓&KR0163;屋不勝困欲投筆漫徴前&KR0003;以所向扣之僧出¶
酒一壷與之藉草飲復援其手曰面有權骨可公可¶
<pb:KR3l0072_SBCK_001-9b>¶
卿而視子身之毛皆逆上且覆腕然則必有以合乎¶
此而後可貴也時范汝爲訌建劒宜生心欲以嚴莊¶
尚讓自期而未脫諸口聞其言大喜杖䇿徑謁干以¶
祕䇿汝爲恨得之晚亟尊用之亡何而汝爲敗變服¶
爲傭渡江至泰有大姓呉翁者家僮數千指擅魚鹽¶
之饒宜生傭其間三年人莫之覺也翁獨心識之一¶
日屏人問曰天下方亂英雄鏟跡亦理之常我視汝¶
非傭必以實告不然且捕汝于官宜生不服曰我服¶
傭事惟恭主人乃爾寘疑請辭而巳翁固詰之則請¶
其故翁曰汝動作皆傭而微有未盡同者余日者燕¶
<pb:KR3l0072_SBCK_001-10a>¶
客執事咸駿而汝獨孫諸儕撤器有噫聲&KR0002;欿然不¶
怡此魚服而角也我固將全汝而何以文爲宜生驚¶
汗亟拜曰主寔生我不敢匿遂告之繇翁曰官購方¶
急圖形遍城野汝安所逃龜山有僧可託以心余交¶
之舊矣介以入北䇿之良也從之翁贐之金隠之衲¶
至寺服緇童之服以求納主僧者出儼然鄉校之所¶
見也啓緘而留之餘數旬持撓夜濟宜生于淮曰大¶
丈夫富貴命耳予無求報心天實命汝知復如何必¶
得志母忘　中國逆而順天所祐也虜法無驗不可¶
行遂殺一人于道而奪其符以至于燕上書自言道¶
<pb:KR3l0072_SBCK_001-10b>¶
　國虚實不見用縻而致之黃龍㑹赦得釋因以教授¶
　自業虜有附試畔歸之士謂之歸義試連捷逆亮時¶
　有意南牧校獵國中一日而𫉬熊三十六廷試多士¶
　遂以命題盖用唐體宜生奏賦曰聖天子講武功雲¶
　屯八百萬&KR0016;日射三十六熊亮覽而喜擢爲第一不¶
　數年仕至禮部尚書　紹興三十年虜來　賀正旦¶
　宜生以翰林侍講學士爲之使朝廷聞之命張忠定¶
(燾)以吏部尚書侍讀舘之都亭時戎盟方堅　國備¶
　大㢮而諜者傳造舟調兵之事無虚日　上意不深¶
　信舘者因以首丘風之至天笁微問其的宜生顧其¶
<pb:KR3l0072_SBCK_001-11a>¶
介不在旁忽廋語曰今日北風甚勁又取几間筆扣¶
之曰筆來筆來於是始大警及髙景山告釁而我粗¶
有備矣宜生寔先漏師焉歸爲介所告烹而死宜生¶
方顯時龜山僧至其國言于亮而尊顯之俾乗驛至¶
京東視海舟號天使國師不知所終僧蹤跡有異淮¶
人能言之出入兩境如跳河輕財結客又有至術髠¶
而俠者也逆而顯順而戮豈其相然耶椎埋於先一¶
折枝而贖其惡固神理之所不容也　國史逸其事¶
余聞之淮士&KR0391;子西如此¶
　　　　𣈆盆杅¶
<pb:KR3l0072_SBCK_001-11b>¶
　　余居負山在湓城之中先君未卜築時嘗爲戎帥皇¶
　　甫斌宅斌歸于袁虚其室山有堅土凡市之塗墍版¶
　　築咸得而畚致之無孰何者遂罄其半獨餘一面壁¶
　　立余家旣來始厲其禁而山已不支　慶元元年五¶
　　月大雨隤其巔古冢出焉初僅數甓流下其上有刻¶
　　如瑞草旁著字曰𣈆永寜元年五月造又有匠者姓¶
　　名曰張某下有文如押字𨽻或得之以獻莫知所從¶
　　來居數日而山隤堲周半墮骨髮棺槨皆無存矣兩¶
　　旁列瓦盌二十餘左壁有一燈尚熒熒取之即滅猶¶
　　有油如膏見風凝結不可抉盌中有甘蔗節它皆已¶
<pb:KR3l0072_SBCK_001-12a>¶
　　化有小甆缾如硯滴竅其背爲蝦墓形製甚朴足下¶
　　有一瓦盆如䙝器有銅帶數銙髹合餘者一片傅木¶
　　如鐡有半鏡一銅盆絶𩔖今洗羅殊無古制度中有¶
　　𩀱魚盆底有四鐶附著不測其所以用一銅杅穴底¶
　　與市井庖人汁器同制每甓著年月姓名如先𫉬者¶
　　環堲皆是碣曰𣈆征虜將軍墓余旣哀而揜之旣數¶
　　日復雨山無址竟　焉余考𣈆書永寜盖惠帝年號¶
　　距今九百餘載是時盖未有城郭征虜之名漢雖有¶
　　之在𣈆以此官顯者不著於史又無名氏可見甓範¶
　　必有字古人作事如此不苟押字之制世以爲起於¶
<pb:KR3l0072_SBCK_001-12b>¶
　唐韋陟五朶雲而不知𣈆已有之余固疑其似而非¶
　又不可強識亦可異也凡物皆腐而燈獨尚明驪山¶
　人魚之&KR0003;固容有之蕭綂文選吊&KR0115;漠君文亦有蔗¶
　意其殽核之所重云陶器以再隤皆碎裂餘或爲親¶
　識間持去盆杅僅在而余侍親如閩留于家丙辰嵗¶
　詔禁挾銅者州家大索以輸嚴之神泉監家人懼杅¶
　復偕送官獨盆偶櫝它所今乃巋然存其出其毀要¶
　必有時亦重可嘆也因志于此以俟愽識¶
　桯史卷第一¶
